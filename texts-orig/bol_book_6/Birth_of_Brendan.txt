BRenaind m̄ Findloga m̄ Elchon m̄ Altai de Chiarraigi Luachra do
Alltraige Chaille. I n-oenamsir la Oengus m̄ Nad Fraich rig Muman ro
genair. IS í a mathair atchonairc i fís andar lé tinne de ór de
thárniud na hucht. ⁊ a dá cích do lassad fora bruini. Atchuaid Findlug
in físsin dia anmcharait .i. do epscop Erc m̄ Ogamuin Fidaig. Et
atbertside co ngenfed gein amra ón mnaí atchonairc in fís. Atchonairc
dā epscop Erc indair leis níam theined dar crích Altraige. ⁊ coṅgab in
mac ina ucht. Et focheird a ḟoesam ⁊ a oentaid fris. IS í indsin
aidchi immustarla Ben mac Dé in fáid i tig Meich Arddae m̄ Fidaig ríg
Ciarraige Luachar. IMus-comarcar in rí. cid atchí dún innocht a
Bic. Atchiu co ṅgenedar do rí etrut aníar ⁊ muir. Atbert Bec mac
berair innocht do Ḟindlug bod é do rí do gres. Dotháet im̄ bróen dian
do thopur Iordanen coro thinsan fair i ndenus a baiste. Conid de
asrubradsum Brendinus .i. broen dian di anuas. ɫ i nenus a basiti.
