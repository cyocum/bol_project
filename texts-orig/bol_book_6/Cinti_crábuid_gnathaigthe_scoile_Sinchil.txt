Cinit crábuid ⁊ gnathaigthe scoile Sinchil so sis.  CRábud cen
scís. Umla cen ḟodord. Étgud cen ḟorcraid. Aíni cen clniud. Ailithr
cen impúd. Bíthecht fri bésaib. Bennachad prainne. Praind cen ḟuidell.
Feidli fri foglaim. Frithalim tráth. Tír frecor nime. Nertad cech
oen. Nefní dont ṡaegul. Santugud offrind. Eitsecht fri uaslib. Adrad
do genu. Gabail ic fannaib. Foisitiu menic. Michatu cuirp. Cátu
anman. Oenucht fri écin. Éscas co galaraib. Crossigell co toe. Tróige
do thinnius. Scrutan screptra. Aisnis ḟorcitail. Onóir do
ṡenaib. Saere i sollomnaib. Cumri cantana. Comet cairdessa. Mnaa do
imgabail. Aduath do airscelaib. Miscais do raidsechaib. Cen rochtain
ar rochomrad. Cen anoentaid oentaige. Cen escas d'acallaim
chobnesam. ISle dia magister. A mmagister a mmog. IN comdiu a tigerna.
