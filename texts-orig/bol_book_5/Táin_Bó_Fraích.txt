Tain Bó Fraich.FRóech mac Idaith do Chonnachtaib. Macside do Bé Find a
sídib. Derbsiursaide do Boind. Is hé laech is áildem ro
 buí do feraib Herend ⁊ Alban. Acht níba suthain. Dobert a 
 mathair dí bae déc dó assin tsid. It é finda óiderga. Boí trebad maith oca co cend ocht mbliadan cen tabairt mna chuca. Coíca mac
 ríg rop é lín a teglaich. comaís comchutrumma fris uile eter chruth
 ⁊ chosc.
Carthai Findabair ingen Ailella ⁊ Medba ara irscélaib. Adfiadar 
 dosom oca thaig. Ropu lán Heriu ⁊ Albu. dia allud ⁊ dia scélaib.  Iar suidiu docorastar fair dul do acallaim na hingine. Immaroraid
fria muntir anísin. Tiagar uait dī co siair do mathar co tucthar ni
do étuch ingantach ⁊ de ascedaib síde duit uadi.
Luid iarum co fiair .i. co Bóind co mbuí i mMaig Breg. &amp; dobert 
 
 coicait mbratt ngorm ⁊ ba cosmail cech ae ri findruine ndoíle. ⁊ cetheora oa dubglassa for cech brutt. &amp; mílech derggóir la cech
mbratt. &amp; lenti bángela co tuagmílaib óir impu. &amp; coíca scíath
 n-argdide co n-imlib. &amp; caindel rígthigi i lláim cech ae &amp; coíca sem-
mand findruine ar cech n-ae. Coíca toracht di ór forloiscthi in 
 cech n-ae. Eirmitiuda di charrmocul foib anís. &amp; is di lecaib log-  mairib a n-airíarn. No l.astais i n-aidche amal betis ruithni gréni.
 &amp; coica claideb n-órduirn leo. &amp; gabor bocglas fó suidi cech fir. ⁊
beilge óir friu. Maelland arggait co cluciniu óir fo bragit cech eich.
Coíca acrann corcra co snathib argait estib. co siblaib óir ⁊ argait 
 
⁊ co cendmilaib. Coíca echlasc findruine co mbaccán órda for cinn cech ae. amp.uii. milchoin i slabradaib argait. ⁊ ubull n-óir eter cech
 n-ae. Broca credumai impu. Noco rabi dath nad beth intib.
Morfesser cornaire leo co cornaib órdaib ⁊ argdidib. co n-etaigib
 ildathachaib. co mongaib órdáib sidbudib.  co lennaib etractaib. 
 Bátir tri drúith remib co mindaib argdidib fo diór. Sceith co fethul chonduala la cech n-ae co círbachlaib co n-esnadaib credumai iarna
 toebaib. Triar cruittire co n-écosc ríg im cech n-ae.
Documlát ass do Chruachnaib cossind ecuscsin leu. Dosndéccai in

 derccaid din dún. in tan dodechatar i mMag Cruachan. Dirimm 
 
 atchiusa ol se don dún inna lín ó gabais Ailill ⁊ Medb flaith nicos tánic riam ⁊ nicos ticfa dírimm bas choímiu. na bess áiniu. Is cumma
lemm bed i taulchubu fína no beth mo chend lasin gáeth dothaet
 tairsiu. Abras ⁊ abairt dogní in t-ócláech fil and. nochon accasa
riam a chutrumma. Focheird a bunsaig rout n-aurchora úad. siu 
 cotrí ri talmain nos gaibet na .uii. milchoin cona secht slabradaib argdidib.
 La sodain dothiagat in tslúaig. a dún Chruachan dia ndécsin
immusmúchat in doíni issin dún co n-apthatar sé fir déc oco ndeicsin.
Tairlengait i ndorus in dúine. Scoirit a n-eochu. ⁊ lécit a mílchona. 
 
 Dosennat na.uii. n-aige do Ráith Chruachan. ⁊ secht sinnchu ⁊ uii. mila maige. ⁊ uii. turcu alta. conda rubatar ind óic issind aur-
laind in dúine. Iar sain focherdat in milchoin bedg. i mBréi. gabait
 .uii. ndoborchona. Dosbertatar dochum na ardda. i ndorus na
prímrátha. 
 Deissiter i ssuidiu. Dotíagar ond ríg dia n-acallaim. Imchomarcar cia bu chan dóib. Noda sloindet iarum iarna slontib fíraib. Fróech
 mac Idaith in so ol seat. Ráite in rechtaire frisin ríg ⁊ in rígnai.
Fo chen dóib ol Ailill ⁊ Medb. Is óclách án fil and ol Ailill. Táet
issin less. Dolleicther dóib cethramthu in taige. 
 Ed a écosc in taige. Sechtordd and. Secht n-imdai o thein co  fraig isin taig imme cuaird. Airinech di chredumu for cech imdái.
Aurscartad derggibair fo mrechtruncain uile. Trí stéill chredumai i
n-aulaith cecha imda. Secht stialla umai on damdabaich co cleithe
 issin tig. De gíus dogníth a tech. Ba tuga slinned boí fair 
 dianechtair. Batar sé senistri déc issin tig. &amp; comlae humae ar cech n-aí Cumg umai darsa forlés. Cetheor ochtga humai for imdái
 Ailella ⁊ Medba. immdernide de chredumu uili. is sí i certmedón in
taige Da aurainech arggait impe for diór. Flesc argait isind airin-
 niuch rosaiged midlissiu  in taige. Timchellad a tech imme cuaird. 
 ón dorus dialailiu. Arrócbat a ngaisceda issin taigsin &amp; sedait. ⁊ ferthair failte riu.
Fochen dúib ol Ailill ⁊ Medb. Iss ed doróachtamar ol Froech.
 niba durais ar aig baig ón ol Medb. Imbrid Medb ⁊ Ailill fidchell
iar sin. gaibid Froech iarum imbeirt fidchille ri fer dia muntir. ba 
 caínide fidchella. Clár findruine and co cetheoraib auaib ⁊ uilneib  óir. Caindel de líc logmair oc fursunnud dóib. Or ⁊ arggat ind
fuirend boí forsin chlar. Aurgnaid biad donaib ocaib ol Ailill. Ni
hed is accobor limm ol Medb. Acht dul do imbirt na fidchille thall 
 fri Fróech. Eirgg dó. is maith limsa ol Ailill. Imberat in fidchill 
 iarum ⁊ Fróech. Boí a muinter colléic oc fuiniu na fiadmíl. Sennat do chruitteri
dún ol Ailill ri Fráech. Sennat ém ol Fráech. Crottbolg di chrocnib
 doborchon impu. cona n-imdenam do phartaing. foa n-imdenam
di ór ⁊ arggat. bíann n-erbbad impu a mmedón. ba gilidir snecta. 
 Sella dubglassa inna mmedonaide. Bruit lín gilidir fuan ngessa  imna tetasin. Imreithitís na delbasin iarum inna firu immecuaird.
Sennait dóib iarum. conid apthatar da fer déc dia muntir la coí ⁊
torsi.
Ba caín ⁊ ba bind in triarsa. ⁊ batar caíni úaitni in sein. Is hé in 
 triar irdaircc. Tri derbrathir .i. Goltraiges ⁊ Gentraiges ⁊ Suantraiges. Boind a ssidib a mmathair a triur. Is din cheol sephainn Úaithne
 cruitt in Dagdai ainmnigther a triur. In tan bóe in ben oc lamnad.
ba gol mairgg lee la gúri na n-idan i tossuch ba gen ⁊ fáilte ar bíth
 ar medón ar imtholtain in da mac. Ba súan algine arabeitte in 
 mac dedenach ar thrumme inna brithe. Conid de ro ainmniged trian in chiúil. dofiussig iarum assin tsúan in Boind. Aurfoímsiu
ol si do thrí maccu a Uathni lanbrotha fo bith file Suantride ⁊
 Gentride ⁊ Goltride ar búaib sceo mnaib dothoetsat la Meidb
 ⁊ Ailill. Atbelat fir la clúaiss ngléssa dóib. 
 Anait din tsenmaim iar sain issind rígthaig is ségond dofanic ol  Fergus. Fodlid dún ol Fróech fria muntir a mbiad. Tucaid isa
tech. Docing Lothur for lár in taige fodáile doib a mbiad fora
dernaind no rannad cech n-ágae cona chlaindiub ⁊ ni aidleth
toinn na feóil. O gabais rannairecht ni archíuir bíad foa láim 
 riam.  Batar tri laa ⁊ teora aidche oc imbirt na fidchille. La immed na
 lliac logmar i tegluch Froích. Iar sin adgladar Fróech Meidb  Is
maith ro ngabus fritt ol se. Ní biur do thochaill dind fithchill.
Ná raib meth n-einich deit and. O túsa issin dúnsa iss ed laithe inso 
 
 a siam limm ol Medb. Deithbir ón ol Fraech atáat tri laa. ⁊ teora aidchi and.
La sodain atraig Medb. ba mmebul lée buith donaib ócaib cen
bíad. Luid co Ailill. ráidti friss. Mór gním doringensam ol sí ind
óic annechtair donnáncatar do bith cen bíad. Diliu duit imbeirt 
 
 fidchille ol Ailill. Ni derban in fodail dia muntirseom sethnu in taige. Atát tri laa ⁊ teora aidchi and ol sisi. Acht nadá n-airigmer in
n-aidchi la bánsuilsi ind líac logmar issin tig. Apraid riu ol Ailill
 anat dina cuínib co fodailter dóib. fodailter dóib íarum. ⁊ ba
 maith ro mboth friu. ⁊ ansait tri laa ⁊ teora aidchi and iar sin 
 forsind fledugud. Is iarum conaccrad Fróech issa tech immacall- amae ⁊ imchoímras dó cid dodnucai. Is maith ol se limm célide
 libsi. Ni holc ém lassa teglach for ngnás ol Ailill. is ferr for tormach
oldás for digbáil. Anfimni dī ol Fraech nach sechtmain. Anait iar
sin co cend coicthigis issin dún. &amp; toffund dóib cech óenlá dochum in 
 
 dúine. Dosaigtis Connachta dia ndécsin. Ba imned la Fraech cen acallaim na ingine. Sech ba hé less nod
mbert. Laithe n-and atraig deud aidche do inlut dond abaind.

 Is hé tan dolluidsi ón. ⁊ a hinailt do indlut. Gaibidsom a lláimsi.
An rim acallaim ol se. Is tú doroachtamar. Is fochen limsa ém ol 
 ind ingen ma chotíssind. Ni chumgaimm ní duit., Ceist in n-éláfa limm ol se. Ní élub ém ol si ór issam ingen rig ⁊ rígna. Ni fil dot
 daidbrisiu. nachimm étasa om muntir. ⁊ bid hé mo thogasa dano
dul chucutsu. is tu ro charus. &amp; beirsiu lat in dornaiscse ol ind
ingen. ⁊ bíd etrond do chomarthu. Dosrat mo mathair damsa ol si 
 
 dia taiscid. ⁊ asbér is cor rodalláus immudu. Téit dano cechtar de a leth iar sain. Attagursa ol Ailill élud inna
hingine ucut la Fróech. ce dobertha dó nipad madae. ⁊ dotaísed ar
ndochum cona chethrai do chobair dún ocon Táin. Dotháet Froech
 cuccu issa tech n-immacaldmae. In cocur fil lib ol Fráech. Dotallfasu 
 indi ol Ailill. In tiberaid damsa for n-ingin ol Fráech. immanaiccet in tslúaig doberthar ol Ailill. dia tuca tinnscra amal asbérthar.
 Rotbia ol Fráech Tri fichit ech ndubglass damsa ol Ailill cona
mbeilgib óir friu. ⁊ di laulgaich deec o mmeltar ól n-aiss ó cech ae. ⁊
 láeg find óiderg  la cech n-áe. &amp; tuidecht duit limm cot lín uile ⁊ 
 cot áes chíuil do thabair inna mbó a Cuailngiu. &amp; doberthar mo ingensa duit acht co tís. Dothongusa tarmo sciath. ⁊ tarmo chlaideb.
 ⁊ darm threlam ni thibrind i tindscra cid Meidbi insin.
Doching uadaib asa taig iarum. Immosnacaillet iarum Ailill ⁊
Medb. Farbbiba sochaide n-immund de rigaib Herend dia rucasom 
 in n-ingin. Aní is maith fuaiprem inna degaid ⁊ marbam fo chetóir  resiu forruma bine fornn. Is liach ón ol Medb ⁊ is meth n-einich
dúnn. Niba meth n-einig dúnn ol Ailill. Tucht ara ndalfarsa.
Dotháet Ailill ⁊ Medb issa rrigthech. Tiagam ass ol Ailill co
 n-accamar na mmilchona oc toffund. co mmedón laí ⁊ combat 
 scítha. Tiagait ass uili iarum dond abainn dia fothrucud. Adfiadar dam ol Ailill at maith i n-uisciu. Tair issind linnisea co n-accammar
 do snám. Cindas na lindise ol se. ni fetamar nach ndodaing inti 
 ol Ailill ⁊ is comtig fothrucud inti. Gataid a étach de iarum ⁊ téit
inti. ⁊ fácbaid a chriss túas. Oslaigid Ailill iarum a bossán dia éis. 
 
⁊ boí ind orndnasc and. Atageuin Ailill iarum. Tairchi a Medb ol Ailill. Dotháet Medb iarum. in n-aithchein sin ol Ailill. Aithgen
ol si. Fosceird Ailill issin n-abaind sís. Ro airigestar Fráech anísin.
Co n-accai ní dolleblaing in t-écne ara chend ⁊ gabsus inna béulu.
 Foceird bedg cucai ⁊ gaibid a oílech. ⁊ dotháet dochum tíri. ⁊ 
 dombeir i mmagin diamair. i mbrúch na haband. Dotháet do thuidecht assind usci iarum.
Na tair ol Ailill co tuca chroíb dam din chairthend tall fil i
 mbruuch na haband. It aildi limm a chaera. Teitsium ass iarum. ⁊
brissis gesca din chrund ⁊ dambeir ria aiss tarsin n-uisci. Ba hed 
 iarum athesc Findabrach. nach álaind atchíd. Ba haildiu lee Fróech  do acsin tar dublind. in corp do rogili. ⁊ in folt do roáilli. ind
aiged do chumtachtai. in tsúil do roglassi. Iss he móethóclach cen
locht cen ainm. co n-agaid focháel forlethain. Is é diriuch dianim
 In chraeb cosna cáeraib dergaib eter in mbragit ⁊ in n-agid ngil. 
 Iss ed atbered Findabair. nocon facca ní rosaissed leth vel trían do chruth.
Iar sain docuirethar na craeba dóib. assind usciu. It ségdái ⁊ it
 áildi na caera. Tuc tórmách dún díb. Téit ass atherruch co mbuí
i mmedón ind usci. Gaibthi in beist assind uisci. Domiced claideb
 uaib ol se. &amp; ní rabai forsin tír fer no  lamad a thabairt do ar omun
  Ailella ⁊ Medba. Iar sin gataid Findabair a hétach ⁊ focheird bedg
issin n-uisce cossin chlaidiub. Dolleici a hathair sleig cóicrind di
 anuas rout n-aurchora co lluid tre da triliss. ⁊ condo ragaib
Froech inna láim in slig. Fosceirdside issa tír súas in slig ⁊ a mmíl 
 inna tháeb. Léciud ón co forgabail. cenéle n-imberta gaiscid. co  lluid tarsin tlacht corcra. ⁊ tresin léine baí im Ailill. La ssin
coteirget ind óic la Ailill. Dotháet Findabair assind uisciu. amp
facbaid in claideb i llaim Fraech. ⁊ co mben a chend den míl co
mbaí fora thóeib. ⁊ dobert a mmíl leiss dochum tíre. Is de atá 
 
 Dublind Fráech i mBreib. i tírib Connacht. Téit Ailill ⁊ Medb ina ndún iarum. Mórgním doringensam ol
Medb. Issinn aithrech ol Ailill a ndoringensam risin fer. Ind ingen
im ol se atbélat a bbéoilside imbarach dadaig. ⁊ niba cin mbreithe
 in chlaidib beithir di. Dentar fothrucud lib dond irsai. enbruithe 
 n-úrsaille ⁊ cárna samaisci do indarggain fo thál ⁊ béuil ⁊ a thabairt issin fothrucud. Dogníth uile anísin. amal asbertsom.
 A chornairi iarum remisium dochum in dúine. Sennaitdi conid

 abbad tricha fer di sainchaemaib Ailella ar sírechtai. dothaet iarum
isin dún. ⁊ téit issin fothrucud. Coneraig in banchuire imbi. ocon 
 
 dabaig dia mblith ⁊ dia folcud a chind. Dobreth ass iarum ⁊ dogníth derguth. Co cualatar ní a ngolgaire for Cruachnaib. Co
n-accas na trí coícait ban co n-inaraib corcraib. Co cenbarraib
 uanidib. co milechaib arggait. fora ndóitib. Tiagair chuccu do
fis scél dús cid ro chainset. Fráech mac Idaith ol in ben 
 macdreittel rig side nHerend. La sin rochluinethar Fraech a ngolgaire. Domthócbaid ass ol se ria muntir. Gol mo matharsa in
 so ⁊ bantrochta Boinni. Tocabair immach la sodain. ⁊ berair
cucu. Dothiagat na mná immi. ⁊ berdait uadib i sSíd Cruachan.
Co n-accatar ní in tráth nóna arnabárach dotháet ⁊ coica ban 
 imme iss é úagslán cen on cen anim. comaesa comdelba. comailli.  comchaíni. comchórai. comchrotha. co n-ecosc ban síde impu.
conna baí aithgne neich sech alaile díb. bec nad muchthá doíne
impu. scarsat i ndorus ind liss. Atnagat a ngol oc dul úad. co
 corastar na daíni batar isind liss tar cend. Is de atá golgaire ban 
 síde la áes cíuil Herend. Teitseom iarum issin dún. Ataregat in tslúaig húili ara chend. ⁊
 ferait failti friss.  Amal bad a domun aile thissad. Atraig Ailill ⁊
Medb. ⁊ dogniat aithrigi ndó dond es doringensat fris. ⁊ dogniat
 chóri. Gaibthir fledugud leu dadaig. Congair Fraech gilla dia 
 muntir. airg ass ol se cosin magin i ndeochadsa issin uisce. Éicne forácbusa and. Donuc do Findabair. ⁊ irbbad fessin fair. ⁊ fonaither
in t-écne lee co mmaith. ⁊ ata ind ordnasc i mmedón ind éicni. Is
 dóig lim condessar cuca innocht.
Gabthus mesca ⁊ aruspeittet céola ⁊ airfiti. Asbert Ailill iarum 
 tucaid mo séotu damsa huili ol se. Dobretha dó iarum co mbatar ara belaib. Amra amra ol cách. Gairid damsa Findabair ol se.
 Dothaet Findabair cucai. ⁊ coíca ingen impe. A ingen ol Ailill.
ind ordnasc doratusa duit-siu inuraid in mair latt. Tuc dam cond
accatar ind óic. Rot biasu iarum. Ni fetar ol si cid dernad de.
 Fintasu ém ol Ailill. Is eicen a cungid vel th'anim do dul asdo
  churp. Nicon fíu ol ind óic atá mór di maith and chena. Ni fail ní
dom sétaibse nád tei dar cend na hingine ol Fraech. daig ruc in
claideb dam do giull dom anmain. Ni fuil lat do sétaib ní nodott
 ain mani aisce úadi ind ordnaisc. ol Ailill nicom thása cumang dia 
 tabair ol ind ingen anro chara dagne dimsa. Túngu dia tonges mo thúaith atbelat do béoil meni aisce úait ol Ailill. is aire condegar

 chucut. úair is decmaing. ar rofetarsa co tísat na doíni atbathatar
o thossuch domuin. ni thic assin magin in rolád. Nícon ticfa ri
moín vel adlaic thra. ol ind ingen. in sét connegar and Tiagsa conda 
 
 tucsa úair is tricc condegar. ni regasu ol Ailill. Táet nech úait im. dia tabairt. Foídis ind ingen a inailt dia tabairt. Tongusa do dia
thonges mo thúath dia faigbither nícon béosa fot chumachtasu
 bas ire. diandum roib forsa rol mo greis. Nicon gebsa ón dítsu ón
cid cossin n-echaire théisi. ma fogabthar ind ordnasc. ol Ailill. 
 Dobert iarum ind inailt in méis issa rigthech ⁊ in t-éicne fonaithe fuirre. is é fuillechta fo mil dognith lassin n-ingin co maith. ⁊ boí
 ind ordnasc óir forsind eicni anuas. Dosféccai Ailill ⁊ Medb. Dalei
co ndercar ar Fráech ⁊ doéccai a bossán. Indar lemm is la teist
foracbus mo chriss ol Fráech. for fír do flatha ol Fraech. apair cid 
 
 dernais dind ordnaisc. Ni cheltar orut ón ol Ailill. Lemsa ind ordnasc ro baí it bossan. ⁊ rofetar is Findabair dorat duit. Is
 iarum rolasa  issin duiblinni. For fír th'ainich ⁊ t'anma a Froeich
asndíth cia cruth arralad a thabairt ass. Ni céltar fortsu ol Fráech
 A cétlá fosfuarsa ind ordnaisc i ndorus ind liss. Rofetar ropu 
 sét cáeim. Is airi dosroisechtsa co lléir im bossán. Rotchúalasa a llaa dochoad dond uisciu. Ind ingen rodlaa immach oco iarmoracht.
Asbiurtsa frie cia lóg rom bia latt. ara fagbail. Asbertsi frimsa
 dombérad seirc mbliadna damsa. Ecmaing nis ragbusa immum.
Fosrácbus im thaig dim éis. Ni comairnecmarni co comairnecmar 
 oc tabairt in chlaidib issind abaind im láimse. Iar sin atchondarcsa  in tan ra oslaicisiu in mbossan. ⁊ rollais ind ordnaisc issin uisce.
atchonnarc in n-éicne dorroeblaing ara chind conid gab inna béolu.
Ro ngabusa in n-éicni iarum cotnócaib issin mbrat darolus i lláim
na hingine. Is he in t-eicnesin iarum fil forsin méis. Gaibthir admilliud 
 
⁊ adamrugud na scelsa is tegluch. Ni foíchursa mo menmain for óclach n-aile i nHerind it íadsiu ol Findabair. Arotnaisc dó ol
Ailill ⁊ Medb. ⁊ tair chucunni cot búaib do tháin na mbó a Cuailngiu.
 ⁊ in tan doregasu cot búaib anair doridisi fíbaidsind in n-aidchisin
d'adaig ⁊ Finndabair. Dagénsa anísin ol Fráech. Biit and iarum 
 co arnabarach. Gabais Fraech immi cona muntir. Celebraid iarum do Ailill ⁊ Meidb.
 Documlát da críchaib iarum. Ecmong ro gatá a bae calléic.
Tanic a mathair chuce Ni béoda do fechtas ar si dochóas.
Fofirfe mór n-imnid duit. Ro gatta do bai ⁊ do tri meicc ⁊ do ben

 conda fail oc Sléib Aelpae Ataat teora bae díb i nAlbain tuascirt
  la Cruthnechu. Ceist cid dogensa ol se ria máthair dogena
nephthecht dia cungid. Ni thaibrea th' anmain forru ol si. Rot
biat bai lemsa chena ol si. Nim thá son ol se. Dochoid form einech ⁊
 form anmain. Airec co Ailill ⁊ co Meidb co mbúaib do tháin na 
 mbáu a Cualngiu. Ni rochebthar ol a máthair a condaigi. Téiti úad iarum la sodain.,
Dochumláisom ass iarum tríb nonbaraib ⁊ fidchuach ⁊ cú lomna
 leu. Co lluid hi crich nhUlad. Co comairnaic ri Conall Cernach
oc Bennaib Bairchi. Rádid a cheist friside. nibu sirsan duit ol seside 
 aní ardottá ardottá mór n-imnid ol se cid and do beth do menma.  Dommáirse ol Fraech ri Conall co ndichis lemm nach ré conarnec-
mar. Ragatsa ém ol Conall Cernach. Documlat ass a triur tar muir
 sair i mBretnu  tar Saxanu. tuascirt. tar Muir Hicht co tuascert
Longbard co rrancatar Sleibte Aelpae co n-accatar fraccnatain oc 
 ingairiu chairech ara cind. Tiagam ar ndís ol Conall a Froích co  n-acaldam in mnai thall. &amp; anat ar n-óic sund. Lotar iarum di
acaldaim. Asbertsi. can dúib. Di feraib Herend ol Conall. Nipu
sirsan do feraib Herend ém tíchtain in tírise. Do feraib Herend
em mo mathairse. Domfair ar chondailbi. Aisnid ní dún diar 
 
 n-imthechtaib. Cinnas in tire dorancamar. Tír nduaig n-uathmar. co n-ócaib ansib. regait for cech leth do thabairt bó ⁊ ban ⁊ brat
ol si. Cid as nuidem tucsat ol Frech Bai Fraech meic Idaith a
 iarthur Herend ⁊ a ben ⁊ a thrí meic. Unse a ben lasin ríg. ondát a
bai issin tír arfar mbelaib. Donfairni do chobair ol Conall. Is bec mo 
 chumang acht eolas nammá Iss é Fraech inso ol Conall ⁊ it é a baí  tuctha. In tairisi libsi in ben ol si. Cid tairissi lind in tan dolluid
bés ni tarissi iar tiachtain. Ben taithigi na báu airgid a dochum.
Eprid frie for toisc. Di feraib Herend a cenel di Ultaib in tsainriuth
Tiagait co suidiu. ardagaibet ⁊ no slaindet dí ⁊ ferais fáilti fríu. 
 
 Cichib fobruireth ol si. Fonroireth imned ol Conall. lem na baí ⁊ in ben fil issind liss. Nibu sirsan duib ém ol si. dul fo dirimm
inna mná Andsu dúib cech rét ol si. Ind naithir fail oc imdegail ind
 liss. nim thír ainm ol Fraech. Ni tairissi limm. At arisisiu limm.
Rofetamar nín mera uaire is di Ultaib duit. Can di Ultaib dúib ol 
 si. Huinse Conall Cernach sund laech as dech la Ultu ol Fraech. Focheirdsi di láim im bragit. Conaill Cernaig. Reiss ind orgain
 hifechtsa ol si. Úaire dondanicside. Uair is do suide dorairngered

 orgain in dúinisea. Tiagsa ass ol sisi. ni beo fri mblegon na mbó
Faiceb in less n-óibela. Is mé no n-iada. Asbér is déol ro dinetar 
 ind loíg. Tístaisi issin dún acht comtalat. Iss andsu dúib ind naithir  fail ocon dún. Dolléicetar iltuatha di. Regmai ámin ol Conall.
Fuabbrait in less. Focheirdd ind naithir bedg i criss Conaill Cernaig.
 &amp; orgait in dún fo chetóir. Tessairgit iarum in mnaí ⁊ na tri maccu.
 ⁊ doberat a n-as dech sét in dúine. ⁊ leicid Conall in nathir assa 
 chriss. ⁊ ni dergeni nechtar de olc fria chéile. ⁊ dothiagat i crích Cruithentuathe. co tuc a teora bú día mbuaib assaide. Co tullatar
 do Dún Ollaich meic Briuin friu co mbatar i nAird hua nEchach.
Is and atbath gilla Conaill oc timmain na mbói. Bicne mac Laegaire.
 Is de ata Inber mBicne oc Bennchur. co tucsat  a mbú taris illei. 
 Iss and rolásat a n-adarca díb. conid de atá Trach mBennchoir. Luid Fraech ass iarum dia chrich iarum ⁊ a ben. ⁊ a meicc ⁊ a bai
 laiss. Co luid l.a Ailill ⁊ Meidb do tháin na mbó a Cualngiu. Finit.
finit. Amen.
