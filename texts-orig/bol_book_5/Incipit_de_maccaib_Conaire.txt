Incipit de maccaib Conaire.TRí bráthir Cairpre Músc ⁊ Cairpre Baschaín ⁊ Corpre
Rigfota tri meic Conaire meic Etersceóil hui Ieir. Idem
 ⁊ Conaire mac Messe Buachalla. &amp; Sárait ingen Chuind meic 
 
 Oenláma Gába mathair mac Conaire. Batar dī meic Conaire i nMaig Breg iar marbad a n-athar i mBruidin da Derga. Baí Incél
Cáech do Bretnaib in féinnid. ⁊ tri meic Hui Désa .i. Fer Gair ⁊
 Fer Rogain ⁊ Fer Lé Bátar dī tri meic Conaire oc Temuir i
n-orbbu Féine hi cóiciud Chorpri Nio Fer. ar it é fénni in sin 
 Muscraige ⁊ Dál Matti ⁊ Corcu Dubni. ⁊ Lagein ó Buais co Commur Trí nUsce. Is dibside dongairther Dál Maitti beus. Boí dī mathair
 mac Conaire la Neimed mac Srobcind hi tírib Hua Liatháin 
 Is de atá Ard Nemid. In Nemed hésin dī bá rígbriugaside. ⁊
d'Érnaib a chenel. &amp; is é ba rí hErand. Gabais co Belach Feda 
 Máir.  Luid fecht and Eogán Már do acallaim mac Conaire do
Themair Breg. Infíd dóaib scéla Muman. Infíd dano dóib Incél
Caech do bith i llepaid ac Nemiud mac Srobcind. Is and asbert
Corpre Músc. Ba menma dún ém saigid Incéil i nAlbain iar nguin 
 
 ar n-athar. cenco tísed i nHerind nar ndóchum. Is desin foídis Corpre Músc Fiachraig Rigfota i n-oenló o Themraig corrici tech
Nemid meic Srobcind ríg hErand ⁊ foranic Incél and fora cind.
 Fertha fálti fri Fiachaich Rigfota. fo bíth ba dalta dóib uile. ⁊
ba mac na rígna. Is uad atá Ros Ríatai fri Ard Nemid andes fo 
 bith in chluichi ⁊ ind ániusa dogníd in Ríata sin maginsin Baí dano
 trénfer la Incgel. ni leiced raind na fodail i tig Nemid. Fer do
imthrascrad fris do cech dáim ticed tech Nemid dia tísed dám
anechtair and. Imchoemnacair Incgél dī dús in boí vel in tanic
dám anechtair issind aidchisin. Asbert Nemed ni thánic ol se dám 
 
 anechtair innocht. Asbert dano Fiacha ced dano do Incgél in dám do imchomarc. Do imthrascrad frisin trenfer ucut ol se do muntir
Incgiúil Am dámsa ém ol Fiacha. Cia dacheleseo innocht ol se ní
 dichela imbárach. Tair forsa llár dī ol Ingcél. Bid indossa duit ón
ol Fiacha Rigfota. Dothaetsaide forsin lár. Condrecat ⁊ in trénfer. 
 Trascarthair in trenfer forsin coire co memaid a doe láma forsin drolam iarthairach ⁊ co memaid a chóeldruim immon inber combo
marb de fo chétoir.
 Is iarum asbert Ingcél. Ni cluchi anisin ol se acht is comlund.
Rommertabair ol Ingcél lécud mo námat chucum i n-oentech 
 frim. Is iarum atbert Sárait. Bá díanaich lemsa cid cend Ingcel  doberad mo mac. ⁊ ci atbalad oca ba sodeithbir dó Is iarum asbert
Fiacha fri Neimed. ara fácbad Ingcél a theglach. Is iarum asbert
Nemed. Ní chumgaba nech ellach na tellach im thegluchsa acht me
fadéin. Asbert Fiacha fri sodain. Foichlide dī maccu Conaire. ar 
 
thicfat re cind chóic laithe déc do chath fritsu co Belach Slige. Díanaigid ém ol Nemed. Loscat manis rí cath uaimse.
Farumai iarum arnabárach co ránic Temraig. Is and assbreth
fris. Is ríataide ind imrimsin oc dul dó dar Slige nAssail. Is desin
asberarsom Fiacha Ríatai. Innisid iarum tuaid a n-atchonnairc
 i tegdais Nemid. ⁊ anro raid Nemed fris.  Is desin nenaisc Corpre
  Músc for Dergthene a folta dar é si flatha .i. filidecht cen ergnam
 act focul cen chloen cen rudrach. cétlath fri ríg Cassil. &amp; nert ⁊
sochraite dóib oc dígail a n-athar. Is iarum fichsetar cath ⁊
Derg.thene leo oc Beluch Feda Máir. &amp; memaid for Nemad. &amp; 
 dorochair Ingcél Cáech and. ⁊ ni thorchair Nemed. It é indrema a  cendaile fil fri Crossa Brenaind andess i mBeluch Feda Máir. Is
desin imchemnacair Dergthene. A Chorpri Múisc murnig co dígis
Nemed ma dorroach Léi. Lé Fír Flaith mac Conaire docer i mBrudin
Da Derga. 
 Is desin frisrogart Corpre Músc. Co rinnib sleg i mbrunnib bánaib.
 co faebraib claideb i mmunélaib. slóg ro soíset gnee. dariuchtatar
meicc dofessat hui digal immatorchair di láim im chend cnedach
im chéil rochlois ilach crúaid congraimm.
Is desin gabsat meic Conaire crích Muman Gabais Corpre Músc 
 
 ótá Brosnaig co Dergmónai iar Loch Léin. atá hErand dar Mumain. Co fi; cach immaire and táeb fri taeb fri immaire nEoganachta fo
bíth immfortachta ⁊ comairchisechta dóib co bráth.
Gabais Corpre Rigfota eter Diabulmúscraige gabais ⁊ hEllne
 crích Ciarraige Luachra hó Fornocht conici Lumnech. &amp; gabais 
 Corpre Baschaín in tír atá a chenel indossa.Fo chen cách tanic seSárait mathair tri Cairpre.fo chen don chach dománic.Mathair tri Corpre Sarait.
  .i. Sárait ingen Chuind .i. Cond mac Oenláma Caíphe di  Chonnachtaib is di ro gab Nemed mac Srobcind in randsa. Trí
brathir im Óengus mac Óenlama ⁊ Cond. ⁊ Gala Dána.Co slóg tar buidne balcaní matulaid co Connachta.mairg atchondairc crú Cuindtar táeb claidib Con Culaind.
