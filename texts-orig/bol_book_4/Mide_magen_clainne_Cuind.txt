MIde magen clainne Cuind forod clainne Néill nertluind. cride na Banba bricce Mide mag na mórchipe. Mór ríg ro gab for Mide eter fine is anfine; oro gab for Inis Fáil longas mac Miled Espain. O amsir Hérimoin ain co hamsir Nuadat Find Fáil; o amsir Nuadat ille co amsir n-aird nUgaine. Ó Ugaine ule anall co Echaig Feidlech Fremand; ó Echaig amra inn athach co Cond calma Cetchathach. Ó amsir Chuind co cét cath co clannaib Néil meic Echach ra clannaib Néill o sein ille in magsain mag mór Mide. M. Conall cétrí clainne Néill ro gab ós Mide mongréid. .uii. mbliadna déc dó don dund coro n-ergab éc opund. A secht fichet oc fledaib d'Fiachaig mac Néil na degaid coro chloemchlae ni dalb daith forin maig oc Carn Feradaig. Ardgal mac Conaill na crech secht mbliadna os Mide magnech deog a topur éca itib i cath Detna la Lagnib. Mane mac Cerbaill Cluana .xu. bliadna drechbuada. iter troche sin maig i cath Chlo enlocha. Diarmait mac Cerbaill chrechaig. xx. bliadan 's a cethair; ardruri Mide na mmed i mMaig ra losced A.iiii. Colmain Móir mo raith. meic Diarmata ba degflaith Dub Sloit Cruthnech mac Trenz ro marb do rind ruadbera. Bliadain ar .xx. iar tain do Cholman Bic dia brathair. dorochair flaith caem na crech la Aed mac n-ard nAnmerech .Uiii. mbliadna 's a deich cen táir ro feith Suibne mac Colmain ro marb Aed Slane na sleg tair ocon tsale thondgel. Tri bliadna fa dó don dus do mac Colmain d'Fergus fríth ilach dó fo dered i cath birach Blattened. Oengus mac Colmain chetaig ro glacc in mBanba mbétaig. uii. mbliadna dó iTemraig thall a bás ro derlaig Domnall. Conall Guthbind mac Subne. a coic fa chethair tre chuibde cora ben a dianblaid de. Diarmait mac Aeda Slane. Sé bliadna déc co demin Mael Doid mac Subni serig. forracsat a daíne thair i Cnoccaib Maele Doaid. Diarmait mac Airmedaig áith. ui. Bliadna .xxx. nir thláith ro thascair in Bregach brass Finnacta Fledach foltchass. Fiche bliadan nir fata do Murchad mac Diarmata darochair sin alt iar tain la Conall Grant hua Cernaig. Diarmait Airmedach iarma. Aed Colggu cóic certbliadna. .iiii. ríg Mide na mmed ro marbtha oc Bile.Theined. Domnall mac Murchada móir .ui. bliadna .xl. cóir. tuc Dia dó flathius fata co n-erbailt hua Diarmata. Niall mac Diarmata in daig derg flaith Mide na lomlerg. .ui. bliadna i rrígi rebach co torchair la Muredach- Murchertach mac Domnaill dían di bliadain don flaith lánfíal rop é rí in borrfaith cen brath nóco torchair la Dondchad Dondchad mac Domnaill na ndrech ropo leis Temair tollmech. xxx. bliadna dó derb lend co n-erbailt iarla Herend. Oenbliadain i rrigi réil do Domnall mac Dondchaid déin tair i táeb na halla darochair la hectranna. Muridach mac Domnaill daith cunnid in chomlaind choicdaig. tri bliadna ós Chluain Chobthaig cain ro ndorchaig éc anapaig. Diarmait mac Dondchaida daith bliadain i flaithius firmaith. i mmudu dochuaid con chaill tiar i cath Ruba Chonaill. Conchobor caem. a mathius ós Herind.i n-ardflathius. is éc atbath rí in Broga degmac duanach Dondchada. Deich mbliadna i flaithius nar fóen dó do Mael Ruanaid rocháem atbath mac Dondchaid dil rí in borrfada 's in bissig. Dí bliadain flaith in meic maith. dar éis Mael Ruanaid in raith. ro marb na brethlaind co mblaid Mael Sechnaill a derbrathair. Mael Sechnaill saer a Slemain. uii. mbliadna déc na degaid. atbath iar mbuadaib co mblaid mac Mael Ruanaid co rogail Lorcan mac Cathail na crích dí bliadain i flaithius fríth rí for Midi mall na miach coro ndall Aed Findlíath Dondchad hua Conchobuir chrúaid da sé mbliadan band for búaid la Fland in tochuir cen tar dorochair mac Eochocan. Fland mac Mel Sechnaill amra .xuii. bliadna os Banba; cia tír naro threnglacc trell noco n-erbailt rí Herend. Hua Mael Sechnaill cen omon tri bliadna do Chonchobor. malle ro Niall nGlundub ngel dorochair grian na nGaedel. Domnall mac Flaind fuair bliadain eter Chluain is chorrLiamuin rod marb ciarbo glond co ngail Dondchad dond a derbrathair. Donchad cen bét cen binne fuair éc i n-echMide. fúair iarla Crinna ba cet. ui. bliadna finna fichet. Fuair Oengus airdairc cen ail iarna athair oenbliadain. .xxx. cét lín a chatha co n-erbailt mac Dondchada. Dondchad mac Domnaill diamra ro chaith .iiii. oenbliadna ro marb flaith gót in gossa Fergal óc mac Oengusa. Fergal fuair ráite co rrath coro n-indarb Congalach oc Luain Iraird co cliaraib nínro n-uair acht oenbliadain. Oenbliadain aile do Aed do mac Mael Ruanaid ro cháem. fuair bás na chomland chatha la Domn all mac nDondchada. Domnall bliadain co ba thrí bord ro Liamuin in lethrí bét do chlaind Chobthaig cliaraig éc meic Dondchaid drechmiadaig. Carlus mac Cuind meic Dondchaid. remes .ui. mbliadan mborrfuid. and dorochair hua Flaind Fáil ait i rrollsat Gaill crithgair. Murchertach riagla lat sain .iiii. bliadna fo chethair. fuair forlund ic Druim Chriaig cain la Domnall mac Congalaig. Cóic bliadna do Mide maith fás cen tige cen degflaith. Fergal ro chrechaig cech claind ra dered flatha Domnaill. Coic bliasna .xl. coir flathius Mael Shechnaill echmóir. rí mórMide co millse ec atbath issin ChroInse. Mael Sechnaill Got a cethair éc olc ra scar ra bethaid. uii. mbliadna Rena rubnib dán cosin cath i mMóin Milán. Domnall dí bliadain a band co torchair la Mael Caland. roba rí Midi na mmol dia éis ro gab Conchobor. Dar éis Domnaill delbglain dil ro gab for Temraig tírig. di bliadain .iiii. deich dron iss ed ro feith Conchobor. Conchobor magMide maith nachorb anfine in ardflaith. do láim Murchada meic Flaind dorochair hua Mael Shechnaill. Secht ríg da fichet ríg rúad iar Con all Breg ni bec slúag. co Conchobor na ngním ngle is é lín ro gab Mide.M. 
