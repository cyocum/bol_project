CInd cethri ndíni iar Frigrind forraig gleogal Ailech ágmar ro gab anrath airech Eogan. Eogan mac Néill ro rígad i nAiliuch iaram uaig arrálad. ri ré da fichet buan bliadan. Baí Muridach and dia éis o dún ni dichet fialglan fethet ri ré cethri mbliadan ficet. Fichi fa dí do Murchertach mór Mac Erca clethail chachta ⁊ a cethair co certa. Certfichi a trí do Fergus do Domnall cen deochaid a .uii. do Baetán co mbrethaib ⁊ d'Eochaid. Oenocht mbliadan do Cholgain mac Domnaill dírig cobrad n-eolaig la trí secht do Cholmán Rímid. Oenocht mbliadan do Aed Ollán mac Domnaill os iathbla dá secht do Subni Mind mórtha mac find Fiachna. Fég a dó do Máel find Fithrig iarna iarair Ernain. mac Fiachnai in fénnid ré sé bliadnaib. A sé fo chethair do Chrundmáel mac saer Subni. cen locht do Fergus co foibdi a .uiii. umli. A deich do Mael Duin mac Mael Fithrig mar ro faemad Fland let ós lind. a .xuiii. do mac Cind Faelad. Sé mís do Erthaile o Chrundmael cétaib cure gaine gaile sé mis do mac Maile Tuile. Tri secht mbliadan do mac Maile Duin do Fergal clandad chomram tri .uii. do Aed Alláin na n-ergal Erbb úait.uii. cóic do Niall Frossach cia fuair forrán a .x. daena do Mael Duin mac Aeda Allain. Oen ar trichait do Aed Ordnide naro fubthad dá dó cen rúin do mac Máele Dúin do Murchad. Mad Niall Caille mac Aeda Orddnide airig. xx. a trí os laechMaig Lí ba rí Ailig. A cóic fá thrí do Mael Duin do mac Aeda ind Orddain a trí da secht do Aed Findliath fecht ni terc torcaib. Triallais Murchad mac Mel Duin ré .uii. mbliadan. réil ro rélad conna gebad acht a giallad. Gabais a mac Flathbertach fri ré .ix. mbliadan comrand caemfer malle ⁊ Domnall dianglan. Domnall iar sin fria .ix. déc fri dúrdul fial in fáelur malle ⁊ Niall Glundub. Gabais Niall for Temraig tírig ríge riarglain Flaithbertach i nAiliuch Eogain teora bliadnaib. Noí mbliadna déc do Fergal mac Domnail dela. a .u. iar céin do Murchertach mac Néil neda. Teora bliadna déc do Domnall cona degblaid. i rríge Ailig co hergnaid riasin Temraig. Tarraid Flaithbertach is Chond is Tadc co taigib re ré .u. mbliadan co mbladaib ar mag Ailig. Oenbliadain déc do Murchad Glún i lLár lainech iar ngreis galach cen anad ropo leis Ailech. A .uiii. do Domnall Ú Néill i nAliuch ergnaid firu fo dlaib iar mbeith i rrígu for Temraig. A trí fó thrí do Fergal i rrige Ailig. tri cóic la hóen eret ro gab Aed ind ainig. Trícha bliadan do Flathbertuch Hu Néill nemthruim Aed and ro thriall. málle ⁊ Niall mac Mael Sechnuill. Sé rig déc dib ro gabsat for Herind ule na ríg aile fuaratar bríg o cech dune. Díb Murchertach ⁊ Domnall Fergus fírdil. Baetán na ndám Eochaid is Cholman Rímid. Rím Aed Uaridnach Subne Mend is Fergal fossad Aed Ollan riam ⁊ a brathair Níall Frossach. Fég Aed Ordnide is Niall Caille cetaib comland Aed Findliath fial in Glundub Niall ⁊ Domnall. Derb ro sechnus drem na llethríg ciabtar lanfir ardgus n-eolaig connachas tarddus i n-arim. A cóic cethrachat do rígaib ro gab Ailech ó Eogan fíal co toract Niall na ngiall ngraigech. Gébas Ailech armothá i rré arbia acht dréch ros foid ni fitir nech coich na cia. C. 
