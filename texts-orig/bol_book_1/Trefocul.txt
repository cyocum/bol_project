 Can chlóen Can rudrachCan rogair Can rofotaCan dimríg Can forbrigCan ecnairc fri frecnairc Can uathad fri ilarCan ecuibdius Can ecenelasCan écomfuaim Can anoctCo ndath ⁊ tothochtCona thomus fri fid ⁊ deach ⁊ reim ⁊ forbaid. ⁊ alt. ⁊ insci ⁊ etargaire Co raib and A formolud. A chotut.A mallrugud. A delidin. A chonnail A oen. A lan A diabul. A lugugud.A sáerugud. A doerugud.A irard. A irisel A lorgga fuach A dialt n-etarlemeA thelgud noe. noe duine .i. in tan tuttes in duine forsintuind is e son immefoccul eturru. in sin. tot.A airichill fuit. A chendfochrus A dichned. A dochned A indsce mod. A erlond indsci.A demi thepidi. A lanamna demiA genis de .i. géin ón lanamain. for cach ceneol labartha docuisino dialt co bricht.ł
  Haec sunt exempla precedentium.
Can cloen cuibdiusa
Gabiam la seise soirche   seotu sochraide soirthe  ria ndul issin fargge.    gleam ar lessu re n-aidche .i. soirthe ⁊ aidche    Cloen cretti. Fland mac Lonain i nduain Delbna . Tír da Locha forsiung fotha fond fochrotha cricha cuan. caille cailfota cuibrend buadach barcc reil roenetrocht rúamach ruad 
Can rudrach. Mac Da Cherda . Mo thipran i Collamair ní cách atarodomair. intí atarodomair. atib cona commadair. 
Can rogair.
Is caingen bith frisin less n-imdangen. ⁊ gairm neich na dorus ra romus. 
Can rofota.
Atá sund os chind in tslúaig eo find fota fo néim. focheird faíd ngluair ngrind cloc bind i cill Choluim hui Néill 
Can dimbrig. Fer Muman . Ind hue issind ass gandfir fo tarrib taebleirg tuignech deoraid amal cech Laignech maignech amal cech Mumnech. 
 Can forbríg. Rechtgal hua Siadail i ndúain Oengusa meic Domnaill .  Badbrí chuicid Herend uile ard bara. brass bile dobádi sís ni síd chena cach ríg acht Ríg nime. 
  Can ecnairc fri frecnairc.
A Flaind locha línib same at fond flatha fine gnath la Fland lathar n-áne bare sech a díne. 
 Can uathad fri ilar. Mael Cainnig hua Tolaig .i. mac Lairi Laídig.  Cormac suí amra d'éis in Dagdai immaradim mac Culennáin. can écnach co cetlaib mora alaind. 
 Can écuibdius. Oengus mac Oibleni  Oc cungid na féile asa fortrén taitnem túir la féige frithgnam co léir ord na caibdel. 
Can ecenelus
 Tanic sund de muntir Dé cleirchén gelbán caín a lí. ni fetar císi rún bud messu dún oldás dí . . ł 
Can écomfúaim.
 Is hé rí Senchae same gelcloe gaile iar crud chuile do feolairecht ngona for Eoganacht Fer Maige. 
Can anocht .i. a ndá nocht iarna ndiriuch don dligud.  Fogonar airchetul i n-anocht n-ellagar is coitchendsium uile son.   Co ndath. ⁊ tothucht.   Tlachtga na n-uath dub a  n-aerthar brecc i fochanar. find i mmoltar.    cos
 Ciaptis ganna fir betha. óthá Liphe co lLetha nos firfed ol níptis ol dige di dernaind Domnaill. Mael Ruanaid ruad imma rind arching dorair ndualaig is caill. tón bo can buaraig for aill. srón cherr Mael Ruanaid. meic Flaind. 
 Brecc i fochanar.  Fíngin mac Flaind Daronusa dóib drong bind bairdne brethir gleisi gniim can tlási. nís tartsatsum duas dar esi. Nís len ecnach ond aes chetlach cruth ron cuala ar ar ndála acht na tucsatsum dúas for duana. 
 Tothocht dano .i. amal beit a bésa corop amlaid moltair .i. molad laich do laech ⁊ molad clerich do chleriuch.
A chotut  Fer Muman  Goth gruce golfad bréice. baeth críche. crich co ndorthor. íar mbeith siu saeb a thigthol taistel Milchon meic Onchon. 
A mallrugud  Cormac  do Inis Caín Nech no bíad bliadain láin i taig aiged Indsi Cain. rabad glebán a níab . oc dul dar Sliab Sion saír. 
A delidin litterda 
 Glainidir gol co amson. suí dian sosad silochta Sine Cathaig cóir. 
A delidin sillabacda.  Mac Lénín  O bí mac cleib caindlech. saer sert cach n-ainm ainm gossa Fer 
A chondail. Cormac dona Cnoib Segsa.
 Aed Ailig ollchathach ailsius Deir ndianim Dubthaig as goam gilidir gési Locha Léin. 
A diabul.
Águr águr iar céin beith i péin péin. ni síd sid. amal chách cách co bráth bráth in cach thráth tráth cid scíth scíth. 
A lugugud.  Fland mac Lonain. Mo charasa Cnámine caras iath nÉile n-achtach. bid fálid frim dámine cia dom facced cét marcach. 
A oen.  Clothna mac Oengusa  Imchomarc roruad rogda. d'fir imdích sosluag Sadba. a iath na trenfer tigba úaim do threnfer glegel Gabla. 
A doerugud. Mac Legind fri gilla rig Resad Ar corrucan cumraide. ollurgbail ar nglanbaile. nis fuar caem a chomdile. ciaso daer is dagduine. 
 A urard.
Frim gruad corcra ma chora. domruacht bochta fombena ni chelim uair it cara. feib atberim atbera. 
A irísel. in ben síde 
Sect mbliadna lána o noct. fotgluasfither ón oenphort feraib mnaaib mairg ros bí imin Dond cathach Cualngi. 
A lorgga fuach. Cormac  issin Tririg. In tóceb mo churchan cíar. forin n-ocian n-uchtlethan n-án in rag a Rí richid réil. asmo thoil féin arin sál. Imba sessach imba seng imba tressach torgib drong. a Dé in cungene frimm. o thí oc techt for lind lond. 
Lorgga fuach eter da focul .i. sal ⁊ sessach. imbá. is í in lorga  fuach.
 A dealt n-etarléime .i. remsuidigud óensillaibe eter da chomfúaim    fidraid. 
Ced leth co bráth iar cuaird chross cos lafe mo bachlach cress. imbá sair imba siar ní súail imbá fothúaid imba fodess. 
  Is é in desmerecht and sin .i. ced eter dered ind raind toesig .i. lond ⁊ tossach ind raind tanaisi.
A thelgud noe.
Orddan na rríg recht as gleo céin ba béo bert fogní saerthot slantot cecha sa tathot rota rodatí. tissat. 
A urachil calaidi.
 Cencob delbalaind mo drech. nimthá a chleith ceil na guth. deithbir dam. cid diúir mo dath. uair nach i ro chiúir mo chruth.ł 
A airichil fuit.
Colum Cille céin nombó. bid mo ducan da co fert fri cach nguas gera dat no molur méit mo derc. 
A Cendfochrus.
Fegsat filid Fail i fus. fenchas co feig la Fergus. mad tar mal cach maige immach doróscib doínib Dubthach. A Dia a rí. 
A demidichned 
Dal ro dalus ba mór in báes. issinn arus os Druim Lias. a mmo Chomdiu a rí ru. ra cach mbi biu ba bas ní thías. 
A deichned
 La mac fir neit fadb corcra teit daig de nim ni tercda forruim denn. co cruind ochtga gnath cend i crub Con Echtga. Cellach cemind inmain fer forraind febra eis mac ríg rigi tuir latha duib as diliu dam dar 
A demi thepidi
 Is hé daig derg dige dath fris na gaibther cath na cith iss ed cend is chainem cruth fil fotrith fon bith 
A lanamna demi .i. ferindsci ł baninsci do thabairt isin  demiinsci iss e suil a ssuil .
 Is hé a bra is a ru fúair lass fil gruad gland amal gréin sein sith fri silbad rig co reing rig. 
A genis de . 
 Is he mac milis ne tar cach triath is sí ímcain imchess caich fri fath a finchruib ar fuach 
