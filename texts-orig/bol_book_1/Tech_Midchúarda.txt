    Suidigud Tigi Midchuarda ní cach rí las tá indiu amal ro boí  ar tossuch. Tech Cuind Chétchathaig ⁊ tech Airt Oenfir. ⁊   tech Cormaic Ulota. ⁊ tech Corpri Liphechair. & tech cach ríg   ra boí i Temair co Niall Noígiallach. Mad suidigud tigi Temrach    la Cormac ba moo són .i. Secht cét traiged a techsain. noí ndui immon techsain. Trí choicait imdad isin taig. ⁊ tri coicait fer in  cach imdai. ⁊ tri coicait airel esib. & coica cach airel. Teora míli  cech laí no érned Cormac. cenmotha aes dána ⁊ rindeli. ⁊ cach  oen dosaiged in ríg. Gaill ⁊ Romáin. Frainc ⁊ Frési. Longbaird    ⁊ Albanaig. Saxain ⁊ Bretnaig ⁊ Cruithnig. ar dosaigtis na huili seo. co n-ór ⁊ co n-argut. ⁊ echaib ⁊ cetarriadaib. Tict is uili   co Cormac. ar ni rabi na amsir bud amru andás i n-aeniuch ⁊ i  n-airmitin. ⁊ i fiss acht mad Solom mac Dauida. Tech im  Loegaire meic Neill iar tain i Temair iss ed rasiacht trian taige  Cormaic. Trí chet traiged tech Loegaire. l. imdad and. l. fer in cach imdaí ⁊ l. airel n-esib. ⁊ xx. fer in cach airel. cethri cubait  a thellach .ix. cubait a forlés. ⁊ xx. ina arda in taige. Secht  tredui immon ráith ⁊ ocht ndorais forsin raith. Trí coícait comad  forsin sluag caslach n-órda. ⁊ l. lestar findruine ⁊ .l. sithal n-órda  forsin rigraid. in dabach coic cubait in caindelbrai istig. Secht  ndorsaire. secht rannaire ina carpdib immecuaird. In druith i  comair ind ríg arada  a. Ríg ⁊ rigdruith istig. Na  sluaig archena immon tech dianechtair.ł
Nuado mac Faelchon meic Alldoit meic Thuathaide meic    Caitt Catotchind cetna fer las ndernad Tech Mór Midchuardda ar tús i nHerind. Suidigud Taigi Midchuardda mthig dún a rád; cach aga cach airenach. is choir do cach grád. Cethraimthe Taige Midchuardda bíd fri ríg aniar teora cethramtha aile sair co dorus dian. Canam alam aisneidem innas nadbi dáer; cia ága iarna dligud dobeir do cac oen. Araid máeir saír sonaide i n-iarthur in tige. cund dóib ni dliged dona. ar belaib na n-ile. Innidem cruitt co ceolaib donascnai ségond co muic for muin maen erlam is cuibrend n-éroll Ollam britheman co mbuaid aire forggaill fír dober lonchruachait dóib dú nach tic sín. Suí littri ⁊ rí ruirech is réim cosmail cóir. dlegait athbach maithglan mín is prímchruachait dóib. Dobér do filid ollomun ⁊ do airig ard. loarg maith mín míad nad borb nad chond labra ladg. Briuga ⁊ aire desa la ilar dobér doib ni rand ísel loargg dia sásad. Saír ⁊ aire échta canai tecta lib. dober dóib muic for muin canad mair no dlig. Druid ⁊ aire désa deicheng nadbí doer. dib línaib ebait ól dlegait colptha caem. Cornaire ⁊ cuthgaire cuiremmar cor fair mid mir ni mogaith mór fri ol noda ail. Aeltaire ⁊ rathbuigi ⁊ raidfitir nach than. dober milgetan fria toil ní etal cip tan. Cairemain maiss murigi co munteras chóir ni bec mín. ní mór ndemon remor n-imda doib. Dorsaire druith delma aitt. cethern discir druit dlegait aurfocra co ol drond dia caemnu cuit. Cuslennaig féil fidchellaig i n-airidiu airthir is colptha cóir cia firt gleis fora meis scuirther. Cuit cáinte ⁊ braigire. ni léicther i faill. remur n-imda uuall co grinn ni dimda ( ) phraind. Rannaire déin dalemain rechtaire réim saer; i n-iarthur tige for lár arrospetti mael. Medam nime nual cen aír rannais do cach oen eter dícháem digraiss fáth ⁊ fáth bas cháem. Cid bec la cách úan a chuit ima rannaib ric. Mac De ar ndálem ar coic is e condic. A meicc ma 'dchobra in fleid fónma molaid luid. iar n-airillud cáich istig fri samugud suid. S. Tech Midchuardda Ríg nime. niba tech bad uilliu; tol Dé acht cách dodagni noca mbi hi suidiu. S.ł 
