  ac nDe sruithe saera sonaide. Ro ddet in cach cill cháid. eter tír is tuind is tráig; foglaim ecnai crábud Dé. lubair cretra commairge. Ro ddet o manchaib na túath erniud na n-almsan co lluath; is a n-ecor immalle in screpol issin cendfathe. Ro ddet a hadbai Ailig ríg amrai ⁊ ardairig; greit gascid gil clu co ngail. nad fetat fir fulactain. Ro ddet a hadbai Ulad. bregus buaid is brigbunad. brath bruth baide bág im gus. cath cruth caíme calmatus. Ro ddet a bairc móir Mide. fiannus feile forsinge; gal gart amra caini drend. fortallus for iath nHerend. Ro ddet a crich Breg bulid. amais aille tuirc turid; brithemain baird céte cros. snam selg mete marcachos. Ro ddet a lLagnib dom deóin ótá Etar co hIndeóin; fiala bid beoda bladaig ciúni ceolda cormfledaig Ro ddet a lLagnib buan blad ⁊ don tslúag ó Thomar; crechad Cuille slicht dar Siúir ⁊ builli dar Indiúin. Ro ddet do chlaind Chrimthaind chaiss. do síl Labrada lanmais. calmatus dar fini fer. armdattus. grinni Gaedel. Ro ddet a rRaigni ruanaid. fir áilli co n-ollbuadaib; bendacht cech nóeb cona chet. is for Ossairgib ro ddet. R. Ro ddet a mMumain cen chess. drong ríg rigna is rígéices. cen indsaigid ar Niall nert sonus sama sadailecht. Ro ddet a Desmumain duind forbflathius os Herind uill. gleire gensa iar ngním ngle. feile febsa firinne. Ro ddet a Tuadmumain truimm. flaith saerda sír Aulaim; ti dnacul mór mó cech rath. do síl Conaill meic Lugdach. Ro ddet a crích Connacht cóir. ana mblechta úall honóir feile brig buafad is blad a crích Cruachan na corad. Ro ddet a hiarthur Connacht. fir garga géri glonnacht. ferba do thlathi cech thuir. beca blathi a tidnacuil. Ro ddet d o síl Muiridaig maiss flathius Medba móramnais. fir bláthi bithi borba trebthaig cecha trenforbba. Ro dett a tuasciurt Connacht tascid tíri dar trommalt fir buada bronnait a mbaill. tomailt túara síl Chonaill. Ro ddet a crích Conaill chaiss curaid chroda claidebglais. fir garga co caíni drend. retlanna ardda Herend. Fland find Fína mac Ossa ardsuí Herend eolossa; ar brú sro tha Réin a rrec fuair a réir mar ro lándet. R. It eat sin moda co mbúaid dlegair as cech thír ar uair; ond ló ro gab Níall nár nert. is cian mór o radam det. .R. 
