Cerball Currig cáemLife clód catha for Cond. ra facsin a áebdreche arbath Cnogba corr. Ar cara 's ar culicán. cáemgnéach land na láim; mac mór molbthach Muricáin co mbúadaib co mbáig Buaid crotha búaid cáemcheneóil for Cerball in Chairn; búaid catha cirb claidebrúaid. búaid n-étgaid. búaid n-airm Ardanfud dond dilinni déscin Cerbaill chóem fond fíal fortacht firinne fírlaith Mugna is Móen Mass gass glan gluair gelbdaide gébaid mBanba mbuirr; doss dess dían degduine díscrútan hua nDuind. Díscrútan a chomrama cechlaiter co bráth; a chatha 's a chongala úaim nos cechla cách. Comrama dia chomramaib Cerbaill cirt na náem; .uiii. catha ra chloastar for Fland sochla saer. Cath Mathaig. cath Mucnaime. cath Bregmaine band. cath Aichle nirb assusón do thur Themra thall. Cath Tlachtga ba tortbuillech cath Rige. cath Ross; cath Crinna ra chloastarsom for Fland febda foss. Comram dia chomramaib Cerbaill rodos caith; deich catha ra churestar for ríg Muman maith. Cath Luachra ba lenamnach. cath Lui for leirgg luimm; cath fuilech Fetomuir. cath Toa. cath Truim. Cath Cnamchaille curestar. cath Argetrois úair; cath Gabráin. cath Silchoite. tulchad Raigne rúaid. Na deich catha cinnimse for Mumain mór in dind; ro bris mac mór Muricain for Finguine find. Oenchath déc duaibside brisfid Cerball caemm; for Cormac cid comalta for ríg Casil cáein. Comrama dia chomramaib Cerbaill luaith ro lass; .uiii. catha for Conchobor for ríg Connacht cass. Cath Moga. cath Moenmaige. cath Sinna na slúag; do braneón nirb airbire. cath Eidnige úar. Cath Luatraid. cath Cétmaige. cath Buasi co mbuais; cath Boirend co mbithbuirre for Conchobor cluais. Comrama dia chomramaib. hú Faelain in mind maith; na da chath ra chloastar for Aed Findliath flaith. Cath Sleibe Fúait fortamail co furiud co feirg. cath Torand ba fortamail co tres rúad co reidg. Ra chuir Cerball cetguinech cath for slúag nGall gel. na comrama atchuadammar is Cerball fodoscer. .C. M'aes cumtha cumnigim. caemFland Usnig aird. Cú Chinad mac Fergusa. Cellach Mór o Mairg Ingen Flaind ros láncharus co nglaccaib lánglana fosgniat. a da grúad co nglansoilsi co ndath losa líac. Bran degrí hua nDúnchada dergnáma slúaig Gall; Ailill Mór hua Muridaig. Tressach Berba barr. Itge Patraic primapstail dom snádud for nem; mo menma ba minascaid is co Crist foscer. C. 
