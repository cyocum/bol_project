 MAsu de chlaind Echdach aird atai a baird búaid cech oín. indid etarlam nach ndúain de chomram chruaid Chobthaich Coíl. Cobthach gabais Brí 's a broen ba derb. ba cael gné a chuirp; gabsai format fí fo bailc. combad rí for Life Luirc. Luid do raith mo ruirech ruiss. ror dígus ba fingal gand; goíta leiss Loegaire Lorc. luid a mac hi tiri Gall. Gabais Cobthach ciaso chian. clandais sluago sochla dál. degleth Ulad errid uill. echtga Cuind co n-orddan már Mad Cu Difne de lith lerg. fuadait crithre grinne n-ard; in dailsin sliucht nad cherb. clusiút Laigniu lon fri Corb. Guin iar Lugdach Reo nDerg. ríg rucad a tír thoirthech tríath. anim dóib túath iarna rath. otá Boind co Ath Cliath. Cia nad cuala co rían. rigi Meiss Gegra don Máen; mac Mis Delmond dorar már. marbsi Conall oc Ath Chláen.ł Abrait loga lam. dar crích fuilliucht fola dara thuaith; tri barrchaiss Berba co mbáig ros rir Conall i lláim lúaith. Lanri Lagen luin co ngairg. Corpre Nia Fer co feirgg; iar nguin Ailella dond Aird. atbath Cet mac Magach meirg. Medon Uisnig ard in dind. dia n-atád in bruiden borr; ba sí maten magen ing i n-abbad rí Lagen lond. Lassar medras in mbith mbúan. Bruiden Da Choca co n-ár; adbath Con Corb comnart glond. la Cormac Cond Longes lán. Lathrais boromai fo mind. mór a tormach toirthech dramm; Tuathal Techtmar Cormac Find. Fiachra Cassan cosin nGall. Coic cét déc trichem tromm. tress bliadain birte bend; bliadain aile immed n-oll a comlond lig lumnech lenn. Lathrais Cormac gaís co sós. sech ba formach fora ngres; fuacrais ba fianna in fás. fri trichait mbliadna in bés. Béimend Tuathail tuathaig Techt. iar fecht fithre formach n-án. indred Cormaic findgen grían. iar nguin na n-ingen oc Fál. Finta dún ca teng na tend. ol at eola ecna uill; ol at cana gnoe grind cid dia mbóe roe Cuind. Ce atchether tredua cain Cormaic for maíl maige maith; is mac Ailella ind ríg. ro n-ir Brigit immon flaith. Fácaib Eochoid Find Fuath nAirt. a thír ar tír Lifi Luirc; lathrais cathu ba caur tailc. tar cend Lagen fri Leth Cuirc. Cetna cath fiche ba úath ó Ardd Luathrid luid dond ár; Aed mac Dergabail tren fer írend docer sinn áth. Óas aurglaiss ba orddan n-án. nibu thair fri forggu fer; fácbaid Cathair cond cach sluaig. la Laigniu thuaid i mMaig Breg. Ba ard cisel choscair chain. Cormac co n-ani a chuir. ar galaib oenfer iar tain. da ríg déc dó do guin Goíta Labraid Life líg. Lugaid Corc den rigraid ráin; aich Eochaid flaith fir Fiacha Cron co forthiu máil. Mogelni Morca már dam. Eocho mac Duind trén dornd; dá mac Labrada cend carad Ailill Etan canar gorm Gormac Lagen lir co glend. Corpre Liphechair fo mind. fich secht catha dara cend co cath Commair na Tri Lind. Lanrí Lagen lir co tuaig. Dunlang feided flatha feóin; fri Niall nithach nene uair. atbath i cath Feda Eoin O fecta cath Dromma Deirg tallad airriun ír co ngairg; o Brí Éle aurrand chaem. corrici taeb Uisnig airdd. Ardflaith Gaedel ceneoil Cuind clu ordduin uill errid áir; amal leoman eter trét. ama cach ardtuatha cail Cond co cétaib catha sochraide f fialla ruaend uardath ruaig ros gab o muir co Muir Mend Muadmeic Augaine co ngrád. Cobthach Loegaire fria luad; fris dia tucam lór sloged n-án. amal muir co n-anfud úar. Aill is tóla catha cruach. aill is cora cacha crích; aill is grinne fidlo find. aill is rind fri noach nith. Nocho tulsat flathi fiann fais a nduine dían a mbress. Patraic ás Herind hi foss. Brigit oas Herind andess. O dosranic Brigit bán ní morchatha roda gael; co cath Uchbad aurgal búan imbu buadach Aldán Áed. Imsceng Fiadat ardontá amal phupall bís im dall truag a cumge f tír. dogní síl mac nAdaim and. Ol is de chlaind Echdach find ataí co rind recni chaiss; uar dam fadess dligthi Dondchad molbthach mass. Ma. 
