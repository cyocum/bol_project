 Dorat do Fiachaig Baccid. l. corn craeslethan ⁊ l. dabach dondíbair. ⁊ l. gabur gormglas co sríanaib ⁊ muncib óir ⁊ argit.
Dorat dano .x. cairpdiu cethirech. ⁊ coic fidchella ⁊ u. branduib.   ⁊ xxx. scíath co srethaib óir ⁊ argit. & l. claideb fuilchrech faeburgéra  i truallib fichthib findruini. do Thúathul Tigech mac Mane Máil.
 Dorat dano do Dáire Barrach tri coícait sleg semnach co fethanaib  finnargit. ⁊ l. scíath fo chobradaib óir ⁊ argit. & l. claideb  colgnaiti ⁊ u. falgi óir. ⁊ l. lend lordatha. ⁊ uii. mergi mórchatha.
Tuc dano do Chrimthannán .l. cammán creduma co lliathroitib  credumaib ⁊ .xu. fidchella derscaigthi la fichit brandub     brecboirdnech & maccaemnacht cirt choicid Lagen.
Dorat im do Niad Corbb mac Loegaire Birn Buadaig do rig  Ossairge. cét mbó breccfind óiderg ⁊ láeg la cech dá boin ⁊ nasc  creduma eter cach dá laeg. Cét scíath mbilech mbrainech .c.   cruisech crandchorcra .c. mánaís lethanglass .c. lend lóchorcra    .c. mílech ordatha .c. n-ech n-illdathach. .c. corn cáemecoir .c. ndabach ndergibair .L. carpat cethirech .l. fidchell fianimberta  .l. brandub. .l. bléide buabaill belfairsiung .l. coire créduma  .l. mergi mórchatha. La commus ⁊ comairle cirt coicid Lagen.
Dorat dano do Eogan mac Guaire meic Eirc meic Bacáin .i.    do ríg Laigsi cét mbó .c. scíath .c. claideb .c. sleg sithfata .uii. mergge minbratta.
Mór rath rofír fer Falge Ruis. dober do chach comarbba cirt  coicid Corpri Nia Fer.
Dlegait sin o cech ríg congeib coiced Lagen o sein ille.,
