Trí Dee Donand .i. trí meic Bressa meic Elathan .i. Brian & 
Iuchar & Iucharba. ba hed a n-écosc .i. moṅga findbuide
foraib. Tri úanebruit impu. Tri lenti crochderga impu. Tri 
slega imbailci imáithi i n-erdornaib a lám. Tri calgga dét fora slessaib. Tri scéith dergga acco co telchobradaib oir foraib.
Trí delggi forloscthi ina lamaib. Brot & Robb & Ruidiud a trí
ṅdrúith. Fiss & Fochmarc & Eolus a tr; ṅdruid. Dub & 
Dorcha & Teimel a trí ṅdeogbaire. Saith & Leór & Línad a tri 
rannaire. Tailc & Tren & Tressa a trí ṅgillai. Athach & Gaeth & Side a tri n-eich. Aig & Taig & Tairchell a trí coin. Ceól & 
Bind & Tetbind a tri cruttiri. Gleo & Gle & Glan a tri tiprata.
Buaid & Orddan & Taiced a trí n-aite. Síd & Sáme & Suba a tri mnaa.
Ana & Indmas & Brugas a tri ṅdúine. Caín & Alaind & Massech a
tri rigna., ɫ
