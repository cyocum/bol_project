 Cuiced Lagen na lecht ríg. in ar chlecht cach dagfer dían; alaind mag linmar a lán. clár asargbad rigrad riam. Uad cétrí Banba can brón. co métlí tarba re thúr. bari na sárfiadach sáer. Sláni cáem Galianach gúr. Mór rig iar Loegaire Lurc. dar dír saersudi ⁊ serc. ar Fotla sadbir in slict. i cirt o Lagnib na lecht. Ríg Lagen mad ó chreitim cháem. na ngretib dagfer is dál; is tuirim mesta cu mór numir na slóg sesca slán. A tres rand re dluig nar dír. rofess a nguin tall ciar thrúag mar ro fég mo radarc riam. a da trian re hadart n-úar. Is éol dam ainm cach fir éim. a blad a thairm im thig thíar; luadfet ed rígi cach ríg. is díl firi na fer fíal. Cuic bliadna Bresail in Beóil. niamda isna tressaib cen tár. do ł Illand t ri cha ic tuarcain troch. ficha ra cuar taig a crech ba plág ic Sinaind na sruth. tám do chruth Illaind na n-ech. Fichi in t-ard can errim tuath. garg Lifi Ailill na n-áth marb cara Brigti nar baeth. don tsaeth is chindte do chách. A nnóe Carpre fer saer sut. Carpre ra hed a haen dec ar fagthi ragil cach róit na hóic rapad ainib d'ég. A deich fuair Colman can choll. ropa chruaid in forlonn find dachuaid brón can charddi cell. cend mor a Mairge na mind . Tricha mac Echach ba héim. slatt litha drechach na ndúan. Sáran Saeb cen allud án a lám do gaed Brannamh buan A nnóe nir mórán don min. ara choe do Rona n riam espach éc ríg Mugna moir. can dín sloig o Murgna fial Fichi sel Crimthaind na cell. fer a ferchlaind ba fichda foll Fáelan. Conall. Fálbi Fland. dá thadbi thall robo tromm Faelan tricha tend is trén. a ficha can fell cen ag o atbath Bel Búabaill cu n-ór. scél mór i Cualaind na clar Fiannamail re fichit fír. ciallamail i ngri a munter nar rogar riam. in fial ra gonad Bran mac Conaill a nnoe i nnirt. slatt molaim ar cach cai a chert espach éc d'ás ina ucht. bét do cach lucht a bas becht Fichi Cellach clí dar cach cáth rí can chennach Li fi in laech marbad Cellach Cualand na crích. i lith buabhall narbo baeth A dó 's a deich Murchaid Móir. a urchair ar creich ba chruaidh re n-éc cind Berba thre bríg. ro mill tír na Temra thuaidh Faelan ro gon Dunchad dian. a mod sulchar re cach sin nír chaith acht bliadain nar búan. dual maith do riagail in righ Fáelan a deich nirba dúr. gér caemfál i sreith in saer a éc is dodaing in díl. mas fir can chommaind don chaemh A deich ro gab Aed na n-iath. mar oen acus Bran nar baeth fríth i cath Uchbad cunn ath a mbrath 's a luchrad na laech Nir garb ciar thuiredach trén. roba marb Muredhach muadh ra ré a cúic fichet in fial. cach giall i rReched don ruadh Marb Cellach cussin rath riam. mar chath cach tellach ina thír a cethair déc Cellaig crúaid. slúaig im rendaibh agon ríg Dachuaid éc ua Brain na boith. nua na sed ar gach moigh maith a nnoe is cruadbach ina chreich. ra bóe can cleth Ruadrach raith A hocht Bran Ardchend na n-áeb. blad can bai ara mbardchenn búan; a guin iss a rigan réil. dluig can cheil dígal nar dhual. A cuic dec Finnachta Find. niro ídalta amhed 's a moirn ro imgaib can tas bad timm. ciar mill bás asa broind Fichi Muridaich aird óic. in turidaich gairg can gruig o do fuair cennach na cét. nira bréc Cellach a cúic A cethair Bran gemlech glúair. ra phlag cu neimnech fo neimh nóe mbliadna Ruairc ina rig. i tír Liamna suairc i cein Lorcan ⁊ Tuathal trá. Bocnár a rruathar 's a ré na fir ar Lagnib na lí ra bí sel sadbir a sé. A deich Dunlaing in t-ard óc. durmall ⁊ garg a grug mairg slúag or gatad in géc. trúag éc in ab adh aird ud Carpre a deich 's a hucht ra hág. ro feith su is a trí Domnaill na ndín. dunár dír do ł Tri bliadna in Muridaig mín. riagla Muridaig na mein; rofes cur abb Brigti in bán. nir lac a fál cinti ina ceil. Fichi marba degrand dían. ar Lifi Cerball can chlód cá rath urgna nara áem. in caem i cath Mugna mór. Bid búan mo scel sadbir sút. na ceil tar Lagnib na liac. buden sein da dún déc ro cheil in t-éc uili iat. Is inderb bás Domnaill dúir. can tlas in cach dodraing dein; éc ł guin ó muntir móir. dluig broin atchluintir i cein. Ruarc na ndamrad éc inn find. robo bét in talman teind. no fúair aidid idlaig and. tall ona huib diglaig déill. Ugaine a hocht amra sút. can locht ar Bladma can bréic. dorochair i cath Chind Fúait. ruac ra mill na graf can géic. A cuic fa chúic Faelan feig. saerbáig ni tre grúic con gríb; in t-escur ba rogarb riam. cían ora romarb in ríg. Bliadain do Lorcan na llong. diamair is bocban a band. amal cach ndluig tafaind tind. guin ind find i ngrafaind Gall. A trí Braín cach gascid gúir. in tsáeir o Mastin 's ó Moen. i cath mer Dondchaid is dail. ro gáib fer in borrfaid braen. Túathal a deich cennach cáem. is a deich Cellach na clíar dá laech na cét modard múad. cu trúag éc na rogarg ríam. Murchad a sé mac Find fúair. glacc ro mill a ré im cach ríg. Domnall na col mar ba cloen. ina thóeb ro gon in ngríb. Ugaine tri bliadna in borr. ropo rí Liamna na llind. bás in rig i ngemil Gall. nir gand síd con feidil find. A secht flaith na forland ngúr. ro thecht co maith Domnall dian; ro thuitt in comramach clóen. risin Aed forbarach fíal Fichi Dondchad Lagen lond. dagfer na mborrfad in barr. nucu fas merlig ro mill. bás ind find i nngemlib Gall. Mael Morda a secht déc don dúr. glórda a sét is a recht ríg. cia therna a cath Bríain in búair. fuair brath na diaid cana dín. Dunlang leth bliadna nir búan. na diamra ro chrech in cáem. a thám cinti nucur chóir. dal bróin is milti do Moen. Dond Cúan raith bliadain bil. a maith re cliaraib ro chrean. Dondchad i cill ciarbo chol. ro ngon is ro mill co mear. A dó in sel uili cu hán. mar cach fer mblaide do Bróen; ba marb da dallad is dún. nir dúr a allud 's a aeb. Ugaine a cúic ba flaith fir. ní thre grúic ro chaith a chrod. ro marb Dond Slébe na sleg. mer is nír chond ceille in col. Dondchad deich mbliadna don bán. conchar ic sreith riagla rig fer a chomanma can chain. ro phlaig sodamna na sid. Dondchad a secht sel nach sáeb. ropo mer an nert aníar. éc do chrosguinech na cúan. sét dúal dond Ossairgech fial. Murchad da bliadain can brón. cumtach i lLiamain na lán. ro thuitt in frossbuidi is fír ré síl nOssairgi na n-ár. Broen mac Mael Morda a deich dó. can chleith ar aíb glórda in glé. ca trét na tuc mar cach ní. i crí noco ruc éc é. Da fichet in chialbuic caím. i Rechet Diarmait na ndán; co fuair brath is dogra ndúad. i cath buan Odba na n-ár. A cuic Dondchad tíri trén. ina rigi borrfad búair. marbad tre garbi acus gáir. is o báig Hua Falgi fuair. Dondchad Conchobor sáer sund. áen a borrthoraid 's a band. can tlás taffaind ciarbo thromm. bás na ndond i ngrafaind Gall. Mac Donnchada a secht in séig. ro chlecht na hurcara áig. éc Ennai na imdaid óil. a sloig fo dimblaid don dáil. Is beó Diarmait drech cen tnúth. in fialbuic nucu breth baeth.ł ropo dir Fiamain na fáth. cu bráth ar Liamain na laech. Sínid ria Lagnib na lán. i tírib nad sadbir slóg. arcgid na benna ma mbuar. mar is dual d'ú Mella mór. ro thuairc féin in cath fo chóic. C. is réill cach rath ara chuaird. a crech ar Gallaib thre grúic; Nir fannaib a breth im bréic. Hua Duind fer na n-érgna n-óc. ro chren a berla cach mbrúit; ro sil don Banba can bét. trét na ríg calma fo chóic. C. 
