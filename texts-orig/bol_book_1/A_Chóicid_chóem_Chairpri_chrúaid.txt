Orthanach hua Cellama Cuirrich 
 ria mBresalbuadach co mbúaid  ba lúath a chéim Chairpri cháeim
 Cath cruaid Cnamrois rind. ria mac Fiachach co ngliu duind; tri ríg noi mile mór dremm focerar and de chlaind Chuind. Fiachra Cassán febda in rí da biach bar baill bróe atróe. torramaid borrama nad gand mar gall mblooic melid broe Borbchath dubach Achaid Aird for goblaib crand broach mborr; focer durbarr dualach drem. ba buadach o Dunlang dond. Crothais in lubra for cach n-aill. err faebur fland ferta truim; tricha cath ba clothach n-oll arfich arm Illand ngorm. Niall co n-orddun ort co ngail Eriu ⁊ Albu fo cháin; dorochair forin maig muad ra Eochaid mac Ennai áin Aithbe Loegaire meic Néill. i taeb Chassi glass a tír. dule Dé dars tánic dáil. rucsat dáil báis forsin ríg. Reraig Herind ardrí Molt hua Fiachrach Fland Febla colt; i cath Ocha ard a lecht is and ro slecht Ailill Molt. Matan Maige Uachtair Aird. ing do slúagaib díth co feirg. degmac Loegaire meic Néill. arfaemtha faen fo laith fo leirg. Cat lond Luachra uasu thuas. atchess Brigit ni firt fás; flandchath Findabrach ba húais im chorp nIlladan iar mbás. Unce Cloenta coscur cruaid fóen focloentais catha gráin; co torchair risin sluag Bodbchar bile buiden báin. Buaid Dromma Loegaire lúaith. londgair la cuain gormais méin; memaid for Diarmait fathuaid. hua Cerbaill co síl Néill Buaid n-ard nAlmaine ni chél adguide. bél do cach dúil. Co noí milib dermar dál Fergal már mac Maeli Dúin. Aed mac Ainmerech co n-áeib in fael fadlidech co n-uaill a chend de Dolb ro ben Dolb i nDun Bolg rafuc a mbúaid. Doraid Muman mid co mend. Fáelchad file faebur fland; for mac Finguine ba reng. fácbaid Cellach ellach and. Ber lat mo chomrama it chlúais co farcba i llebraib dar th'éis. dubidir mo guss fri gúal. gilidir mo duais ri géis. Is iar marbad inna túath is iar fandrad inna sáer; is ár crechaib cen nach síd atrethad in coiced caem. A. Is iar n-orddaib trichat dremm is iar mbullib tan ba hing; ní fri Cellach tecait and tan fortgellat fiadat Find. Clárbruig Herend irgal chrúaid ba léibend co n-irbaid áig. ba i cath Duib Chommair. fofúair in dig tonnaid tréin Hír chath Muman in mart. ro bris Cellach cintach cert; nirbtar tana táinte torc im Chath Atha Slabacc slecht. Sithbe Cerbaill fora chuaird nirbdar dermaill a dí dóit. focer Cormac mór in bét sé mili ar chét is a cóic .A.ł Dia ngabat mo chomraimse for cloich nad gluaster braine; bud fortail a n-oenchathsom for cethri cathaib aile. Dia ngabat mo chomramaig. Lagin lergi Labrada. ni biat co falma fria n-aiss a ngaiss nach a slabrada .A. 
