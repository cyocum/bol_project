In gillaA Bairgen ataí i ngábud. nuchun faigbe th'imsnádud; nit ain rí Lagen de raga i ndegaid da séitche. In challechRat ain Murican molbthach rat ain Cerball is Chobthach; rat ain Lorcan luades gail. rat ain Domnall mac Murchaid In gillaNit ain Fíngin na Ailill . ⁊ Tadc Rathlind robind. nit ain Domnall a Dún Láir nit ain Subne mac Colmáin In challechRat ain Mael Kailne na cath. rat ain Oengus na n-ardrath. rat aineca Ugrán ard rot ain Tressach ⁊ Tadc. In gillaNochonot ain Dondchad mac Rind. na Chellachán áith imgrind. nit ain Conall na cath. na Chatharnach na Chobthach. In challechRot aincfe Lorcán Liamna. ⁊ Tadc ł a táeb Iarba; rat ain Ciarmac Slane seing ⁊ Cellach mac Cerbaill. In gillaNit berat Lagin loga ó Thairdelbach Bórama; nochot gebat a gleo gáid. nít berat leo a himmarbaig In challechAilill Mór mac Dunlaing duind. ro bris .uii. catha for Leth Cuind; ro briss .uii. catha aile for Mumain na rigraide. In gillaGrend Muman o Charn co Cliu immot breith assa leith adíu. grend Connacht a hEctge úair grend fer nHerend ra hoenuair. In challechDa clóra rí Liamna lán. firfaider in t-immorrán. betís colla de can chend dambad e Brandub borbthend. In gillaMo chobais do Ríg nime d'oenmac Maire ingine; ni chuala ríg bad ferr cruth ł rismad ferr airfitiud. In challechNi chuala ríg bud ferr ciall na Brandub na mborbgíall; na bad ferr do chur chatha. ná do thairnium anflatha. In gillaIs ris atrubairt in rí. Máel Dúin ba fáth co fí; teiged rí Lagen dar muir. ł tabrad giall co Temraig. In challechIn cend assa 'trubairt sein Mael Duin ba fath co neim. is é Brandub ro ben de dia mairt ar Maig Almaine In gillaRo marb Ailill Connacht crúaid issin leirg ri Temraig atúaid; ro marb Dondchad mac Neill glain issin chétain ós Charmanmaig. In challechSluaig Muman is mór in dál táetsat tresin n-immarrám; Mumnig ⁊ na Lagnig comraicfit im oenbargin. A. In gillaMidig Connachtaig ar cind. ⁊ Ultaig na n-ardmind; slóig Muman cusna habnib condricfat im óenbargin. A. In challechFir Herend o thuind co tuind. ní himmarbáig im morruill; nocho berat o Lagnib. diambtis budig d'oenbairgin. A. 
Gilla ríg Muman. ⁊ callech do Lagnib doringni in n-immarbaigseo.  ac Liss na Calligi i cind Maige Dala. Uair i mbiataigecht ro baisi  and sin do ríg Lagen .i. do Cherball mac Muricain. Co tanic gilla  rig Muman ar búannacht da tigsi. arna chur do ríg Muman d'fiss a ceta. ar bá bágach andiúit in challech. Is and ro buí funi na  n-aireman ar cind in gillai i tig na calligi. Tucad in chétbargen  ro fuined deside i fiadnaisi in gillai co nduaid. Uair ni fitir in   challech nach do foigdi chena tanic in gilla. Ro bas im ac funi    bairgene aile dona airemnaib. Conid and atbert in gilla. A ben ar se déna in mbarginsin ní as ferr andás doringnis in mbargin a  chianaib. Cia dethitiu i failisiu don bargin út ar in challech.  Uair ni th'arisiu téit ria. Téit im ar in gilla. Uair m'airigid in  bargen a chianaib ⁊ mo rímchuit in bargen út. Uair is for búannacht    dodechadus ó rig Muman. Ia ón omm ar in chaillech. ro gab a  commairgi fort in bairgenso. Uair atási for commairge ríg Lagen.
Conid and atbert in gilla. A bairgen ataí ⁊c. Ra chomraicset  Lagin ⁊ fir Muman immesin. Coro curit tri catha eturru.,ł
