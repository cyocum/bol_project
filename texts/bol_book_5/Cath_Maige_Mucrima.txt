  AILill Aulom mac Moga Nuadat do síl Ebir meic Miled Espáin. Rí Muman dī in tAilill Sadb ingen Chuind     Chetchathaig leis. Tri meic di. Eogan mac Ailella. ⁊ Cian mac Ailella. ⁊ Cormac mac Ailella. Dia tat Eoganacht ⁊ Ciannacht  ⁊ Dáil Caiss. Dalta dano do Ailill ⁊ Saidb Lugaid mac Con do chorco Loígde. for óenglún ⁊ óenchích ro alta ⁊ Eogan mac Ailella.  Luid Ailill iarum aidchi samna do recaire a ech i nÁne Chliach.   dergither dó is tilaig ro lommad in tilach in n-aidchisin ⁊ ni fes cia ros lomm. Fecht fo dí dó fon innasin. Ba ingnad lesseom.  Foidis techta úad co Ferches mac Commáin éices ro baí i mMairg Lagen. Faith side ⁊ fénnid. Dolluidside dia acallaim. Tiagait a ndíís aidchi samna issin tilaig. Anaid Ailill is tilaig. Baí Ferches   frie anechtair. Dofuitt dī cotlud for Ailill ic costecht fri fogilt na  cethrae. Dollotar asin tsíd ⁊ Eogabul mac Durgabuil rí in tsída ina ndíaid ⁊ Áne ingen Eogabuil. ⁊ timpán creda ina láim oca seinm dó ara bélaib. Atraig dó in Ferches co tobairt buille dó Ro roith Eogabul reme     issa síd. Atnuarat Ferches di gai mór co rróemid a druim triit in tan donnanic co Ailill. Condranicside frisin n-ingin eret ro buí i ssuidiu. Ro den in ben a ó cona farcaib féoil na crocand fair ⁊  connaro assair fair riam ond uairsin. conid Ailill Olomm a ainm o sein. Olc ro bábair frim ar ind Áne mo sárugud ⁊ marbad m'athar.   Not sáraigiubsa ind .i. nocon faicebsa athgabáil latt in tan immosceram. Ainm na inginesin fil forin tilaig .i. Ane Chlíach. Bruig Ríg  dī domsod ind Ailella i comfocus don Máig .i. usce mór. Is de   asbert in file. Usce Mage cen bad sruth.  ba lustai  cen fursunduth fo bíth dotháet sech thóeb liss. Aedáin meic Melláin éicis. 
    Luid dano fecht aile Eogan mac Ailella ⁊ Lugaid mac Con .i. a chomalta co hArt mac Cuind dia mbaí for cuairt Chonnacht.  do thabairt ech ⁊ srían úad .i. brathair mathar do Eogan. Oc techt dóib sech a mmag co cualatar in ceol issin dus ibair ro buí ossind ess. Berait leo co hAilill aridisi .i. in fer thucsat assin duss.     ar batar oc imresain imme co rrucad Ailill breith dóib. Fer bec tri thét ina thimpán. Cia t'ainm Fer Fí mac Eogabuil. Cid dobrintaí or Ailill Ataam oc imresain immon fersa. Cinnas fir so. Timpanach maith. Senter dún a ceol or Ailill dogentar or se.  Ro sephaind dóib dano goltride conad corastar i ngol ⁊ i coí    ⁊ derchoíniud. Ro gess dó anad de. Ro seind dano gentride. conad corastar i ngen ngaire acht naptar ecnái a scaim. Ro sephaind  dóib dano suantraige conda corastar i súan on tráth co araile. Atrullaiseom iar suidiu a lleth dia tudchid ⁊ foracaib drochimtel eturru. Ar ba sirsan leis.   Atragat iar sudiu. Beir breith dún a Ailill. Bec torbai or Ailill. Cid atrubartbair in tan fríth in fer. Atrubartsa or Lugaid lemm  a céol. Atrubartsa ar Eogan is lem in ceoluid. Is fir or Ailill la Eogan in fer. Is drochbreth or Lugaid. Fír dam or Ailill. Ni fír or Lugaid ní gnath fir fort beolu. Ni tú as cóir dia chairigud or     Eogan aithech samlut. Bid aithech samlumsa or Lugaid lommeras a cendsin ditsa ⁊ salteras fort leccoin. Cinnas dogentasu or Eogan. i rroí chatha or Lugaid. A llaasa i cind mís dotéis co comairsem i Cind Abrat.  Ba fir són im. Condrecat dia mis. cách cona sochraite co mbatar na da idne aigid i n-agid. Luid dano la Mac Con isin cath a aite .i. Lugaid   Lága mac Moga Nuadat. Is and luid Mac Con i n-imaccallaim fria drúid Dodera a ainmside do Dairinib dó in tainriuth.   comchosmail crotha ⁊ delba in drúth fri Mac Con. Maith or Lugaid foceraid Eogan comrac desse formsa innosse ⁊ donscera a bruth meic ind rīg ⁊ a adbar ⁊ hua araile. N mataet fort beolu ar in drúth    at lomthrú Regaitse ara chend ar in drúth. ⁊ do mindsu formo chind ⁊ t'erred immum. co n-erbara cách is tussu dothaet and. Ma beith ní iarum totim damsa not beirsiu ass fo chetóir ar atbéra cách is tussu dofáeth and ⁊ mebais in cath iar suidiu. Biaid im Eogan   ocdo chungidsiu sethnó in chatha dia n-accera iarum do cholpthasu  not gignether ón  Dognither ón. marbthair in drúth. Rofitir im Éogan nárbu é Lugaid ro marb. Feccaid fora íarmoracht iar sain. 
  Ro mebaid in cath or cách. Dorochair Lugaid. Ba fír son maidid for  Lugaid. Á 'tchondairc dī Eogan da cholptha Lugdach trésin slúag.   amal snechta n-oenaidche ar thaitnemchi a da cholptha. Ro raith Eogan na díaid co tarlaic irchor fair conid n-écmaing ina gairr. Is de atá Brén Gairr for ndortai. in ránic in t-erchor ol se. Maidid  iar sain. Is de ro cet.
Cath Chind Ebrat ro mebaid for Mac Con chétaib acan; cind .uii. mbliadan ní duibel dofích Mucrama matan. 
Amal ba fír són. Nira fét Lugaid bith i nHerind iar sain la Éogan.  Co ndechaid reme i nAlbain for teched. & nocon fess c'airet   rochúaid. Rochúaid dano Lugaid Lága .i. lágine mór no bíd na láim la Mac Con. Trí nónbair dóib nammá Iss ed dī dochuatar co rríg nAlban. Dosrinchoisc iarum Lugaid co mór a muntir arnábad baeglach no betis .i. arna tuctha aichne forru. ar dáig naro  marbtaís la ríg nAlban ar ríg nHerend .i. Art mac Cuind. & asbert   Mac Con fria muntir ara ndernad cách díb ríar araile. amal bad rí cach fer díb dialailiu. ⁊ dano conna abbrad nech a ainm féin frissium.  Fálid friu im rí Alban Noco dernsat a slonnud. ⁊ nocon fess can dóib. acht a mbith do Gaedelaib. Mucc ⁊ ag cach nóna dóib i tech. fo leith co cend mbliadna.   Ba hingnad iarum lasin ríg febas a ndelba ⁊ a n-airechas ⁊ a  n-engnama eter brissiud catha ⁊ immairec ⁊ chomlaind. & búaid n-oenaig ⁊ chluiche ⁊ chéti. & imbert brandub ⁊ búanbaig ⁊ fithchille.  & nad raibe toesech forthu in tsainriuth. Láá and dī buí Lugaid oc imbirt fidchille frisin ríg co n-accatar     fer écosca ingnaid chuccu is tech. Can don fir ucut ar in rí De Gaedelaib ol se. Cia dán. airbere ar in rí Écse ol sé Scéla fer nHerend lat ar in rí in maith flaith Airt meic Cuind. Is maith ol se. Ni thánic i nHerind riam flaith samlaid. Cia as rí Muman ar in rí  Eogan mac Ailella ol se ar is senóir a athair. & Lugaid mac Con ar   in rí Nicon fessa a imthechta íarna innarbu do Eogan mac Ailella. Mór líach ón ar in rí Mairg Herind ara testá & cenél Lugdach ar in rí cindas atá Nis fil i mmaith ol se. acht i ndoere ⁊ i ndochraite  ⁊ i cumalacht do Eogan.  Amal rochúala Lugaid ón bátar fir óir ⁊ argit inna láim dobert a   mér for dís fa thríar díb conda forlaig in t-airinech buí ara bélaib.
  Donécca in rí Ell chondalba dotic ale or in rí is lói atchúas a scél.  Luid Lugaid immach la sodain. Maith a ócu ar in rí is é Lugaid  téte immach atchíusa  issind abairt doringni. Congairther fer aile dó arnabarach. ⁊ adfíadar a scél cétna dó Is í ind ábairt chetna   dogénaiside.  Is fír ar in rí iss é Lugaid inso. & iss ar m'ómunsa nacha slonnet. Doberthar tra múin impu co fessammar. Berar mucc ⁊ ag fora coiss dóib. & apar friu a mmunter féin da n-irgnam dóib. Foscichret i crandchor iarum. Fáicebthair Lugaid fris anechtair. Forcomo so     frissin ferthaigis. Dochuaidsom im i crandchor ind aurgnama. Maith or in rí frisin ferthaigis finta cia as toisech fodla ⁊ ara ndentar bélaib. Ni buí and ón acht in rechtaire a oenur. Fír or in ri  Marbaid dam dreim de lochdaib. Dobeir im luch for cuibrend cech fir díb is si dergg cona find. ⁊ doberar ara mbélaib. & atrubrad friu co   mairfitis mani estais na lochtha. Imma dóib. ro bántá co mór iar sain. Noco tucad cuccu ríam anceiss bud doilgiu leo.  Cinnas atát or in rí Ataat ina mbrucc ⁊ a mmíasa na fiadnaisi. Is brocc Muman dar míasa ón ar in rí Apar friu mairbfitir mani essat. Nip sen ó timmarnad or Lugaid la tabairt na lochad inna béolu.   in rí ocó descin.  Dosmberat na fir uile la sodain. Buí fer dobbronach díb no scead la tabairt erbbaill na llochad dia bélaib. Calgg dart bragit or Lugaid.  Iss ithi lochad coa lloss. Slucid iarum erboll na llochad. Dogniat ní airiut or in rí on dorus. Dogniimse errosom dano or Lugaid. In   tussu in Lugaid or in rí Iss ed mo ainm or Lugaid. Fochen duit ám or in rí Cid diarot dichlis formsa. Ar th'ómun ar Lugaid.  Dodígelaindse th'osnaidsiu cosindiu dianot fessind. Domairsedsa cobair cid indiu or Lugaid. Rot bia im cobair or in rí Rí Alban atomchomnaicse. Ingen ríg Bretan mo mathair. Ingen ríg Saxan mo  ben. Nos bersa latt uile fri dígail th'osnaide. Am buidech de or   Lugaid. Dosnuc dī in t-oenfer for óensluagad uile in muntirse. An ro baí iarum di longaib ⁊ libarnaib ⁊ bárcaib i n-airiur Saxan ⁊ Bretan. tarchomlátha co mbatar i Purt Ríg i nAlbae ⁊ todlach mór  di churachaib leo. Asberatsom ba hoendrochet baí eter Herind ⁊   Albain di churchaib. Dolluid Lugaid dī cossind arba ⁊ cossin tromslúag mórsain do dígail a ancridi for firu Herend. Nírbo gor in mac dosnuc. Ro  indrettar dī in Herind coro giallsat sochaide mór díb dó & nistarraid 
  debaid co rráncatar  Mag Mucríma hí Crích Óc mBethrae fri Aidne   atúaid. ó Ath Chlíath dano sathúaid. Mag Mucríma dīi. mucca gentliuchta dodechatar a húaim Cruachna. Dorus iffirn na Herend  sin. Is esti dano tánic in t-ellén trechend ro fásaig Herind. Conidro marb Amairgene athair Conaill Cernaig. ar galaib oenfir ar bélaib Ulad uili. Is esti dano dodechatar ind énlathi chrúan coro chrinsat     in Herind. nach ní taidlitís a n-anala. condaro marbsat Ul.aid dano asa táblib. Is esti iarum dodechatar na muccasa. Nach ní immatheg- tís co cend .uii. mbliadan ní ássad arbur na fér na duille trít. Bale i rrímtis ní antaís and acht no thegtis hi tuaith aile dia n-irmastá  a rrím. Ni rímtís fo chomlín .i. ataat a trí and ar in fer. is mó a secht    ar a araile Atát a noí and ol araile. Óenmuc déc. tri mucca déc. Attroithe a rrím fónd innasain. Farfémditís dano a nguin. ár dia ndibairgtis ní arthraigtis.  Fecht and dī luid Medb Chruachan ⁊ Ailill dia rím .i. i mMag Mucrima. Ro rímthea leo iarum. Ro buí Medb inna carput. ro leblang   mucc díb tarsin carput. is immarcraid in muccsain a Medb or cách.  Niba híseo ol Medb la gabail a colpthae na muicce co rróemid a croccend fora étan. conda farggaib dano in croccand inna láim cossin cholpdu. ⁊ nocon fess cía deochatar ond uairsin. Is desin atá Mag Mucríma.   Ro lléiced tra do Mac Con indred na Herend co rránic Mag  Mucríma i n-iarthur Chondach Is mithich ol Art mac Cuind debaid dona feraib. Mithig im ar Eogan mac Ailella. Luid dano Eogan a lláá ria sin co Díl machú Chrecga di Ossairgib.  Ro buí i nDruim Díl. Druíside is é dall. Tair limsa or Eogan do   sinnath na fer ⁊ dia ndichetal. Maith or se. regasa latt A báidathair ol a ingen. Ben oentama ón .i. Moncha ingen Díl. A ingen ba hara do.  Amal rosiachtatar Mag Clíach. Atgeóin im in druí for labrad Eogain ropad trú Maith a Eogain ar in druí in fácbaiseo iartaige. m mórithir ar Eogan. Maith ám a ingen ar Díl. Foí la Eogan dús in   bíad rigi Muman uaimse co bráth.  Dergidir don lanamain. Maith a ngein concompred and .i.  Fiacha Mullethain mac Eogain. Lesainm dano dósom Fiacha .i.  Fer da Líach .i. a lláá dorónad marbthair a athair arnabarach. a llaa rucad marb a mathair a lláásin. Líach dano cechtar n-aí díbsin.     Conid desin rátir Fer dá Líach. Fiacha Mullethan dano is de ro  ainmniged .i.  ros gabsat idain Moncha ingen Díl oc Áth Nemthend for Siúir. Olc napo matain imbárach not assaítither ara athair. Diambad and ar in druí forbiad Herind a ngein co bráth. Fír ám or  si. acht mani thí thriam tháebu ní tharga nach conair aile.
    Téit uadib issin n-uisce. Cloch fail i mmedón ind átha. Dosléice impe. Cotomgaib or si. Buí issin tunidesin co tráth teirt árnabárach.  Is mithig tra ol a hathair. Doscuredar tara cend. Atbailet a béoil. Rolethai dampim cend inna noíden forsin chloich conid de ro boí Fiacha Mullethan fair. athair Eoganacta uile.   Luid trá Art mac Cuinn dar Sinaind síar co mórsluagaib fer nHerend immi. Dogenai Olcacha .i. goba di Chonnachtaib a óegidacht  in n-aidchi riasin chath. Batar hé dano a imráttiside. Is tromm in dámsa donuc Mac Con chucaib. Bid amnas dombúrfet chucaib in damradsa Bretan ⁊ Alban. Ni fil a mmenmain fri teched. ar is fota a  teiched co Sléibe Elpa araill díb. Is olc dano a fola ind fir las tiagar   issin cath. Dligid Lugaid fiachu de din chursa. Cia mét di chlaind forácbaiseo a Airt ar se. Oenmac ar Art. Robec ám or se. Fóe lamm inginse a innocht a Airt. Ata i tairngire damsa  orddan mór do genemain úaimse. Ba fír són. Ba mór a n-orddan .i.   Cormac mac Airt meic Cuind. Foid lé in n-aidchisin. Iss and ra compred Cormac. Asbert frie bérad mac ⁊ ropad rí Herend in macsin. Is and atchúaid di cach foloch forfolaig dá  tharmnugud don macsin. & asbert nó mairfidé arnabarach. ⁊ celebraid di. & asbert frie ara mberad a mmac ar altram coa   charaitseom de Chonnactaib. & luid dochum in chatha arnabárach. Batar erlama im la Lugaid a chomarli .i. dochuaid leth fíallaig  úad i talmain .i. dogníthe derc don chetfóit ⁊ cliatha tairsiu. no briste in gae ar bulg ⁊ a rind tresin cléith. Áitt ón i rrabe úiri fer nHerend. Comrigthe dano coss in Gaedil di choiss ind Albanaig.   arna digsitis na Gaedil for teiched. & da Brettnach im Gaedel.  Ro suidigthe tra na da indna do chechtar na da lethe. N a ríg dano ro batar i n-airinuch in chatha .i. Lugaid Mac ⁊ Lugaid Lágae. amp Béinne Britt i n-airinuch indala indna. Art mac Cuind ⁊ Eogan mac  Ailella. & Corbb Cacht mac Ailella i n-airinuch in chatha aile.   Forrúacart im Lugaid comrac desse for Eogan. Asbert Eogan nad ragad na agid don chursain ar batar olca a folaid friss. Asbert dano Lugaid nabad drúth dara chend in chursain cia dufoítsad. Ár rop  ferr leis coin fer nHerend dá ithi oldás buith fria thír anechtair ní bad sire.      Bá dub im in t-aér úasaibseom colléic dona demnaib. oc irnaide na n-anman trúag dia tarrung dochom iffrin. Acht dá angel amáin
  ni bátar and. Os chind Airt im no bítiside cach leth immatéiged issin tslúag. fo bíth fír n-aicnid na fírflatha. Is and tra forfópart cechtar na da ergal dochum araile. Amnass   im in gress rollásat. for cechtar na da leithe. Amainsi na tadbsin  ro batar and .i. findnél na cailce ⁊ ind áeil dochum inna nél asnaib sciatha ⁊ asnaib boccóitib oca n-essorggain de faebraib na claideb  ⁊ de imfaebraib na ngae. ⁊ na saiget iarna ndegaursclugud dona  curadaib. & béimnech ⁊ briscbrúar na mboccóti iarna truastad   dena calggaib ⁊ dina buirnib in t-airbrech dina dibairgthib na n-arm. In tóescach ⁊ in tinsaitin na fola ⁊ na cró a ballaib na n-écland ⁊ tré thoebu na miled.  Is amlaid im ro bátar na da Lugaid sethnó in chatha amal bíti mathgamna etar banbraid ac fápo cach fir ar n-úair úadib. Cathbarr círach 'ma chend cechtar n-aí & lúrech iairn imbi. & claideb mór   inna láim. Immusrúbartatar forsna slúagaib coro thrascratar  ilcheta díb. Fón cosmailius cétna ro boí Eogan mac Ailella ⁊ Corbb Chacht mac Ailella assind leith aile. Bá tnúthach ⁊ ba hinfir in comracsa.   condracatar fir Herend ⁊ Alban .i. is bec nach saltrad cach fer for cossaib a cheile ocond imthuargain.  In tan tra ro bátar cind ar chind no gonta in fer assin talmain dia dib culadaib conda cuired dar cend. Atosrerachtatar dóib assin talmain fir Alban coro iadsat impu.     Maidid iarum for Art mac Cuind co feraib Herend. co ralaad a n-ár. Sadess ro memaid in maidm do Áth Chlíath i Crích Oac mBethrae. Atá a n-otharlaige frisin n-áth atúaid .i. Secht meic Ailella Óluim. Atá dano Taurloch Airt airm i tall Lugaid Lágae mac  Moga Nuadat a chend de forsin chloich fil i Taurloch .i. in tan   ro mbuí Béinne Britt oc béim a chind de Eogan mac Ailell.a donarraid Lugaid Lágae. Is and asbert ar ra ngab ell chondailbe. Ó díb nguallib súas atacomaing Béinne .i. 
ísel béim benas Béinne. Ardd béim benas Béinne. dotháet mo recht assa richt bemmend benas Béinne Britt. 
Dobert béim la sodain do Béinne dara munél co mbuí a chend for bruinni Eogain. Donairthe Mac Con ocasain. Olc ind imbeirt  sochraiti sin a Lugaid ar se. Cumma duit or Lugaid dobersa cend   ríg Herend duit  indossa dara éissi Luid i ndegaid in madma   sathúaid arridisi. co comarnaic fri Art conidro marb. ⁊ décmaing a chend de. Is de atá Turloch Airt hi Crích Óc mBethrae.  Gabais Lugaid mac Con iar sain ríge nHerend ar ecin. co mbuí i Temraig secht mbliadna lána. & gabais Chormac mac Airt ina ucht i n-altram.
   Béo im in tAilill Ólom béus. & ba é a hannacul.
It crína indiu mo chruí nis feithet meic na huí' is é mo thimna cen on. atbiur ingra do Mac Con. 
   Ba hé a hannacol Meic Con i ndíeid a drúith. 
Ní ela gára o luid Dadera. fo bíthin it máigine dar éis drutháin Dárine. 
   Ba hé a hannacol Saidbe ingine Cuind Cetchathaig. 
Mairg damsa de mairgg di Chliu dia fríth Fer Fíth inna eu. is de docer Art mac Cuind ⁊ uii. meic mo Áuluim. Mairg damsa de mairg do Chliu dia fríth Fer Fith inna eu. Foder ecomlond do Art focer lige do Chorb Chacht. 
    Fecht and dī dofeotar caírcha glassin na rigna indí Lugdach. Táncas i rréir Meic Con. Atberim or Mac Con na caírig ind. Ro boí Cormac na mac bec for dérgud inna farrad. Acc a daeteac or se. Ba  córu lomrad na cairech i llomrad na glasne. ár ásfaid in glassen. ásfaid ind oland forsnaib caírib. Is í ind fírbreth ón or cách. Is é dano   mac na fírlatha rodfuc. La ssain focheird leth in taige fon aill    .i. in leth i rrucad in gúbreth. meraid cu bráth fon innasain   .i. in Chloenferta Temrach. Is dosein ro cet.
Rohuc Lugaid laechda éo gubreth i céo cruth atchiu; maraid dó o sein co bráth clóen ind ráth dind leith adiu. 
 Bliadain dó iar sain i rrígu i Temraig ⁊ ní thánic fer tria thalmain ná duile tre fidbuid. na gránni i n-arbur. Ro ndlomsat dī fir Herend assa rígu ar ropo anflaith.   Luid síar iarum co mórimmirgi dia thir. Ni dechaid im Lugaid Lágae leis.  Áitt or se i tuithchedsa frim bráthair fót bíthinsiu ⁊ i ndernus fingal noco ricub arithisi. Dombér i ndíl do mac ind ríg ro marbus. Cobo thrí dī no n-aithned Mac Con do Chormac. & tíntád fris béus.  Celebrais dó iarum. Iss ed luid síar co Ailill .i. dia gorigud. Luid i   lless cucai. Dobeir Sadb a dí láim 'má bragit. Na eirgg a maccain or si. is olc in fer cossa téigi. ní dílgedach. Fochen ón or Ailill. Tair  chucum tra co 'mmaragba dún. co nderna athair dímsa. ⁊ co  ndernursa mac dítsu  ar ná filet maccu lim dom gaire. Dobeir   iarum leccoin fri leccoin dó Donáirraill im co fíacail fidba ro buí ina chind ina leccoin. Rot ánic ale or se ⁊ docóinfe colléic. Luid úad  immach. La sodain iss and immaránic fri Saidb. Fe ón or si oco décisiu
Is é forgab dia tuit ri. ro geguin fiacail fidbuí ro gab súainiud do delbad bá dirsan in tigcelebrad. 
 Ba fír són. Tar éssi dī tánic Ferches mac Commáin co hAilib.  Fé a Feircheiss or Ailill i ndiaid Lugdach dait. Re cind tri tráth 1o   legai leithchend Lugdach. Luid Ferches inna díaid. rosiachtsom a thír. i suidiu. Dorat a druim ri corthi isin tslúag. Co n-accatar nf in Ferchess. Nacha  lleicid ille for Lugaid. scíathaigit ind fir eturru. Dosléici chuce darsin slúag co n-ecmaing inna é tan coro recart in coirthe fris   aníar coro secai cen anmain. Luid Ferches im resin slúag issin n-ess co tochrad casnaide a gae   dóib forsin n-usce. Is de atá Ess Ferchiss. Is do sein asbered Sodb ingen Chuind.
Mairg damsa de mairg indiu dia fríth Fer Fíth inna éu. iss ed nom bera do don irchor Fercheiss for Mac Con. 
Is and asbert Ailill.
Trícho bliadan mad co se opsa senóir dímellte. comdon dersaig asmo chess erchor meic Commáin éices 
Gabais Ailill iar sain ríge Muman .uii. mbliadna. Cathraige Mucrima in sin i torchair Art mac Cuind ⁊ uii. meic   Ailella. co n-ár fer nHerend impu. Dia n-erbrad.
Matan Maige Mucrima inid toetsat rig ile; ba dirsan do Art mac Cuind. is oín adbaill in slige. 
   Asberat im araile ro baí Lugaid Mac Con tricha bliadan i rrige nHerend. Unde dicitur.
Gabais Mac Con tírm cach leth co glasmuir ngledend; trícha bliadan án naland ro boí i rrígu Herend. 
