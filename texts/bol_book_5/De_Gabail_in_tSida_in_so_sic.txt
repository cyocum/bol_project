BOí rí amra for Tuathaib Dea i nHere. Dagan a ainm. Ba mór dī a chumachta. ced la Maccu Miled iar ngabail in tíre.  ar collset Tuatha Dea ith ⁊ blicht im Maccu Miled. co ndingsat chairddes in Dagdai. Doessartsaide iarum ith ⁊ blicht dóib. Ba mór dī a chumachtasom in tan ba rí i tossuch. ⁊ ba hé    fodail inna side do feraib Dea .i. Lug mac Ethnend i sSíd Rodrubán. Ogma i sSíd Aircheltrai. Don Dagdu fessin im Síth Leithet Lachtmaige oí asíd Cnocc Báine. Brú Ruair. Síd in  Broga dano  ba laiss i tossuch. amal asberat. Do lluid dī in Mac   Oac cosin Dagda. do chungid feraind o forodail do chách. ba  daltasaide dī do Midir Breg Léith. ⁊ do Nindid fáith. nimthá duit ol in Dagda. Ni tharnaic fodail lemm. Etá dam dī ol in Mac Ooc. Cid bia co n-aidchi it trib féin. dobreth dosom ón iarum. Collá dot daim tra ol in Dagda uaire doromailt do ré Is menand    olse. is laa ⁊ adaig in bith uile. ⁊ iss ed on doratad damsa. Luid dó Dagán ass iarum ⁊ anaid in Macc Oóc ina síd. Amra dano a tír hisin. Ataat tri chrand co torud and do grés. ⁊ mucc bithbeo fo  chossaib ⁊ mucc fonaithe. ⁊ lestar co llind sainemail. ⁊ ni erchranand sin uile do grés.,
