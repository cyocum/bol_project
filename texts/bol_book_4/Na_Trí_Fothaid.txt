 NA trí Fothaid  .i. Fothad Airgtech  ⁊ Fothad Carptech.  ⁊ Fothad  Canann. Oendé  ⁊ Cloendé  ⁊ Trendé a n-anmand.Tri meic sin  Fainnchi ingine Náir meic Aurmora do Aradaib Cliach.  & Téite   ingine Maicniad meic Lugdach meic Dáre Deirg meic Gnathaltaig   meic Nuadat Necht meic Sétnai Sithbaicc. Bert Fannchi emnu   .i. tri fermaic. Atberat araile do Ibdachaib do Ultaib a mbunadas .i. da mac do Iriel Glúnmar. Forc  ⁊ Imboth. Fosracaib Rectaid  Rigderg i nAlbain. Ro maidset catha remib comtar fasa crícha    mára i nAlbain coro giallsat do Rechtaid Rigderg. A quibus Tuatha   Forc  ⁊ Imboth. i nAlbain. Dollotar .lll. anair co ngabsat Cluichri Cliach  ⁊ ní fortaat. Gabsat crích Mani  ⁊ Fiachrach Aidni.  ⁊ crích   mBascind a comarbus a senathar Echach meic Luctai  .i. Uathni ⁊  Éli. dí ingin Echach meic Luctai. Tír nEile otá Sinaind sair ⁊   fodess.Tír nUathni otá Sinaind siar  ⁊ fothúaid co Dergderc. Conid   ó anmannaib na mbansin dogardar a cenela. Ár dolluid in dara  n-aí  .i. Éile co hÉli Rigderg conid de dogarar Éli. Luid dano araile .i. Uathne co Fergus Foltlebor conid de dogardar Úaithne.  & ro  batar cethri níaid do chlaind aicce  .i. Uathnia  ⁊ Drúthnia. Caínnia ⁊ Deochnia.
     Tri meic Nuadat Nécht. Gnathaltach sen athair na Fothud.  & Baiscne senathair Find.  & Fergus Fairge senathair rigraide Lagen.  amal asbert Find.
 Na tri Fothaid firsat Macnia Lugdach luind Daire Deirg. daig garg. Gnathaltach. gair nith Nuadu Nécht. Di gablai gelfine Galioin Find fir Umaill. argg tricc Trénmór. triur saer sanb Soailt. sofer bríg Boiscne boda nar Nuadu Necht. Lond Lugaid. Find file. Ros Ruad. rupthe Fergus fiadu Fairge. falnath nia Nuadu Necht nind niamtha nath. N. 
