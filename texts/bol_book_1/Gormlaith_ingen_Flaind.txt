GOrmlaith ingen Flaind meic Mael Shechnaill tanic ar debaid ó Cherball mac Muricain do thig a athar ⁊ ro chuiredar ra  haiss arís d'indsaigid Cerbaill. i cinta ind imdergtha tuc Cerball  di. Cerball i n-othrus in tansain i nNás. Is i do iarfaigid scela in  chatha Maigi Ailbi ⁊ amal ra marbad Cormac. Ra boísium iarum    oca innisin dissi mar ra gatad a chend de Chormac ⁊ se fein na fiadnaisi. Is and atrubairt Gormlaith. 
Cindas berass Ísu breith for dreich na derna maith na tarat anacul fír don epscop don ríg don flaith. ⁊c. 
Tuc Cerball lua da choiss friasi ⁊ si fo chossaib sinn airidin coro  thuitt Gormlaith dara aiss siar co raba a nnáire ri cach. Conid  airesin rachuaidsi ar debaid do thig a hathar 
O rachuala Niall Glundub sain. tanic atuaid ⁊ Conall ⁊ Eogan ⁊    Airgialla laiss do thabairt dilsi Gormlaithe ar ecin o Lagnib Acht chena ra thairmisc Gormlaith ⁊ iss ed ra ráid co faigbed a dilsi  chena ó Cherball. uair atrubairt Gormlaith is miscaiss dorat. ⁊    ro batar cethri puirt fichet acci i lLagnib ⁊ dgal tarsib ⁊   a dilsi di. Uair is e Cerball ruc ar tús riam a chrod do miscnechan  ⁊ a dílsi don mnaí. Conid and sin ra iarfaig Niall de Fland corugud catha Lagen 
FlandOssairge do chlé a catha. hú Chendselaig dess flatha; a n-aesam in chatha cruaid. Gaill is Lagin i n-oenuair. NiallNiall. Airgialla do chlé ar catha ra sluag Temrach dess flatha ra Conall ra Eogan ard a n-oesam na cath comgarg. FlandDa mbetis da Airgiall and da Eogan is da Chonall is dá Mide in airme toetsat uile ri Laigne. NiallCid dochana Temair do grád na Ailech na Emain án; dá sé catha im Niall ngruad nglan meni dingbat cath Lagen. FlandBrigit rempo is na ndíaid is imgoin racaith sciaith dorat dóib ara hadrad. ríg Herend do lúathmarbad NiallCidit beodai Lagin na land nocho gebat ra Conall; Conall ⁊ Eogan a tig. riu nocho gebat Lagin. FlandDa tiastai i lLaignib na land da roster da bar fiss and Conall is Eogan co ngráin. dagebat chath co cruadgair NiallNiall. A Flaind meic Mael Shechnaill áin nocho lind beri do báig dáig do chlemnasu ríu. romor gebi ri Laigniu FlandDo rig Ailig ni lúaid ni lúaid less. saigid fodess fodess dairib doss. medi can gein brainib saigid fodess. snaidi frisass Emain oss. O. 
